<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 19</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.19" class="ChapterContent_chapter__uvbXo">
         <div class="ChapterContent_label__R2PLt">19</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.19.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="LEV.19.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 11:44-45; 20:7,26; 1 Pet 1:16; Any 19:6; Pes 1:4; 1 Ses 4:7.</span></span><span class="ChapterContent_content__RrUqA"> “Kolimok ekodet kere loka idwe luka Isirael ebe, Koraas lukalaunak: naarai eoŋ EJAKAIT Ekusideke arai lokalaunan. </span></span><span data-usfm="LEV.19.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:8,12; 31:13; Ikis 5:12,16; Age 2:2; Nek 9:14; 13:15-21; Isa 56:2; 58:13; Mk 2:27; Bur 4:9.</span></span><span class="ChapterContent_content__RrUqA"> Koyoŋitenenei ŋinituŋanan kayesi totoke, ka papake, koricenenete asabatonoka: arai eoŋ EJAKAIT Ekusideke, </span></span><span data-usfm="LEV.19.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:1; Any 20:3-5,23; 34:17; Ikis 27:15; 1 Kor 10:14.</span></span><span class="ChapterContent_content__RrUqA"> Sirikibelokinos neejaas aputosia, karaida aiswamaun bonik idekesio lucealara: arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.19.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Naiinakiniata asubanit naka ainakinet naka ainapakin mama ejai EJAKAIT, koinakis tetere kicamunio. </span></span><span data-usfm="LEV.19.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Enyamio apaaran ŋin naiinakinete ŋes, ka moi da: arai kideun ibore kiton apaaran nakiwuniet, icweio kakim. </span></span><span data-usfm="LEV.19.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Arai do enyamio kapaaran kanakiwuniet, erai naketal: mam ecamunio, </span></span><span data-usfm="LEV.19.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konye ibwoki ŋinituŋanan yenenyami ŋes numam adoliteke, naarai etisil ibore yenikalaunan yenika EJAKAIT: egelario ituŋanan ŋin kotuŋake.</span></span></div><div class="ChapterContent_p__dVKHb"><span data-usfm="LEV.19.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 23:22; Ikis 15:1-18; 24:19-22; Any 23:11; Rus 2:15.  </span></span><span class="ChapterContent_content__RrUqA"> Naisakiata nuka akwapukus, sirikisak cut agoria nuka emanikorikon, karaida aituk nuedepanara nuka aisakakon. </span></span><span data-usfm="LEV.19.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 41:1; 140:12; Awa 14:31; 22:16; Lim 5:8; Isa 3:12-15; Yak 2:1-9.</span></span><span class="ChapterContent_content__RrUqA"> Siridepidepanari aideŋ emusabibukon, karaida atukonokin araito nuedoununete nuka emanikorikon loka emusabibu; inyeinia kes yenikican ka imoit: arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.19.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:15,16; Ikis 5:19,20; 1 Ika 13:18; Yer 9:3-5; Asw 5:3,4; Pes 4:25.  </span></span><span class="ChapterContent_content__RrUqA"> Sirikokoenenete; karaida aiŋalaŋal, karaida asabanakin. </span></span><span data-usfm="LEV.19.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:7; Ikis 5:11; Mat 5:33.</span></span><span class="ChapterContent_content__RrUqA"> Siriyapoenenete aiŋal kolimito ekakiror, kosodi aitisil ekiror loka Edekekon: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 24:14-15; Mal 3:5; Yak 5:4.  </span></span><span class="ChapterContent_content__RrUqA"> Siriŋara eidunyetekon, karaida ademar lukeŋ; sirikitepero eropit loka ekejaanakinan loiwotei akuare kere kiton tupuruc. </span></span><span data-usfm="LEV.19.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 27:18; Rom 14:13; 1 Pet 2:17.</span></span><span class="ChapterContent_content__RrUqA"> Sirikiken ikimin, karaida aibwaikin yeniguikini imuduk, konye koyoŋite Ekonideke: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 23:6-8; Ikis 16:19; Sab 82:2; Awa 24:23; Yak 2:9.  </span></span><span class="ChapterContent_content__RrUqA"> Siritubenenete numam etenito: sirikinupak ituŋanan yenikican, karaida aiyoŋ ituŋanan yenikagogoŋon, konye itubonokini eidunyetekon kotenan. </span></span><span data-usfm="LEV.19.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 21:13; Mat 26:60.</span></span><span class="ChapterContent_content__RrUqA"> Siririmio ebeele otuŋakon: karaida abwoanakin aluikin aokot nuka eidunyetekon: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 18:15; Age 27:41; 1 Yok 2:9,11; 3:15; Luk 17:3.  </span></span><span class="ChapterContent_content__RrUqA"> Sirikila onacekon kotaukon: abeit kitoroni ijo eidunyetekon, sirikibwok aronis kanuke. </span></span><span data-usfm="LEV.19.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 5:43,44; 19:19; 22:39; Mk 12:31; Luk 10:27; Rom 13:9; 12:17; Gal 5:4; Yak 2:8.</span></span><span class="ChapterContent_content__RrUqA"> Sirikinyaŋ akirot, karaida adiŋakinit idwe luka ikonituŋa, konye komina eidunyetekon kwape iminari bon: arai eoŋ EJAKAIT. </span></span><span data-usfm="LEV.19.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 22:9-11.</span></span><span class="ChapterContent_content__RrUqA"> Koricenenete ikakisila. Sirikisunup ibarenekon akwar kaluegelegela; sirikiye omanikorikon ikinyom luka iponesio iarei: karaida ainap anapito naka iponesio iarei luka egoe luinyalinyalitai.</span></span></div><div class="ChapterContent_p__dVKHb"><span data-usfm="LEV.19.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ŋolituŋanan loeyelo kaberu, naerai abulesit, naisinerit okilenike, namam cut elakunitai, karaida alacakinio; iticanio kes; mam eario, naarai mam ŋin alacakinitai. </span></span><span data-usfm="LEV.19.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Eyauni ŋesi ainakineteke naka aronis mama ejai EJAKAIT, okek loka ewema loka airiamunun, ŋes emerekek araun ainakinet naka aronis. </span></span><span data-usfm="LEV.19.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ituluci esasedoti ŋes kemerekek loka ainakinet naka aronis kakonyen nuka EJAKAIT kanuka adiakareteke naadiakaa ŋesi; isionio akediakaret naadiakaa ŋesi. </span></span><span data-usfm="LEV.19.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kilomasi yesi akwap, kiraata da ikito luka iponesio kere lunyaman, imarakinete araitokec araun numam akepepukec: esubete bala numam ekepep kamakus adaun ikar iuni; mam enyamenenoo. </span></span><span data-usfm="LEV.19.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 12:17,18.</span></span><span class="ChapterContent_content__RrUqA"> Konye kokaru lokiwoŋonet eraunos araitokec kere nukalaunak, aiturio EJAKAIT. </span></span><span data-usfm="LEV.19.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kokaru lokikanyet inyamete yesi araitokec, tetere idumunete eiyasikec: arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.19.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 9:4; Leb 7:26-27; 17:10-14; Ikis 12:16,23; 15:23; 18:10; 2 Ika 17:17.  </span></span><span class="ChapterContent_content__RrUqA"> Sirinyamenenete ibore kaokotoke: karaida aitwasam icudeta karaida aiŋic aanyuneta. </span></span><span data-usfm="LEV.19.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 21:5; Ikis 14:1; Yer 9:26.</span></span><span class="ChapterContent_content__RrUqA"> Sirikikeba akwesikus, karaida amunaar iwaitin luka ipenekakus. </span></span><span data-usfm="LEV.19.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:1.</span></span><span class="ChapterContent_content__RrUqA"> Sirikigerata awatekus kanuka lukatwak, karaida aibwaikin aanyuneta: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 23:17.  </span></span><span class="ChapterContent_content__RrUqA"> Sirikitisil akokukon aitaraun ŋes naadote; kinyek akwap aluor adoteu, ilelebun akwap aronis. </span></span><span data-usfm="LEV.19.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:2; Lim 5:1.</span></span><span class="ChapterContent_content__RrUqA"> Koricenenete asabatonoka, koyoŋito aiboisika nakalaunan: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 18:11; 1 Sam 28:3; 2 Ika 23:4; Isa 8:19.  </span></span><span class="ChapterContent_content__RrUqA"> Sirikibelokinos mama ejaas luejaas ajokia, karaida mama ejaas ikacudak; sirikimoata kes kinyeis amunaun: arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.19.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 2:19; Awa 20:29; 23:22; 1 Tim 5:1.  </span></span><span class="ChapterContent_content__RrUqA"> Inyouni kakonyen nuka yenabwanut akorwo, kiyapaara kakonyen nuka ekimat, koyoŋ Ekonideke: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.19.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 22:21; Ikis 24:17-18; 27:19.  </span></span><span class="ChapterContent_content__RrUqA"> Arai iboie imoit kajo kakwapukus, sirikiswamakis ŋes erono. </span></span><span data-usfm="LEV.19.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:48; Ikis 10:19.</span></span><span class="ChapterContent_content__RrUqA"> Eraun imoit yeniboie kayes kwape iuriat kamakus, komina ŋes kwape iminari bon; naarai iraas kolo imo kakwap nako Misiri: arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.19.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.19.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 25:13-16; Awa 20:10; Esk 45:10.  </span></span><span class="ChapterContent_content__RrUqA"> Siritubenenete numam etenito, aitem aojau, ainiŋ ka aitem etiai loilosikin. </span></span><span data-usfm="LEV.19.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 25:13,15; Awa 20:10.</span></span><span class="ChapterContent_content__RrUqA"> Aitemisio nukabeit, imisanin lukabeit, epa </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">19:36 </span><span class="ft">epa itcmi alaŋir.</span></span></span><span class="ChapterContent_content__RrUqA"> lokabeit, ekin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">19:36 </span><span class="ft">ekin itemi nueliyak.</span></span></span><span class="ChapterContent_content__RrUqA"> lokabeit, ŋun kere itwasamaete: arai eoŋ EJAKAIT Ekusideke, loketolom yes kakwap nako Misiri. </span></span><span data-usfm="LEV.19.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 6:25; 5:1; Leb 18:4,5.</span></span><span class="ChapterContent_content__RrUqA"> Kidarenenete ikakisila kere ka itubesiaka kere, kiswamaenenete kes: arai eoŋ EJAKAIT,”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 19<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.19">Learn More About Ebaibuli</a></div>