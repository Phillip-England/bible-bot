<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 25</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.25" class="ChapterContent_chapter__uvbXo">
         <div class="ChapterContent_label__R2PLt">25</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.25.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 23:10-11.  </span></span><span class="ChapterContent_content__RrUqA"> Kotema EJAKAIT Musa komoru Sinai atiar, </span></span><span data-usfm="LEV.25.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:10; Leb 26:34,35; 2 Siit 36:21.</span></span><span class="ChapterContent_content__RrUqA"> “Kolimok idwe luka Isirael ebe, Kidoloto yesi akwap nakainakini yes, ŋes konyet idaria akwap asabato mama ejai EJAKAIT. </span></span><span data-usfm="LEV.25.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Iyei emanikorikon ikar ikanykape, idimi amanakon naka emusabibu ikar ikanykape, itukonokini araitoke. </span></span><span data-usfm="LEV.25.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Konye okaru lokikanyetekaarei ejaun asabato naka aibworar nakayamakina naka akwap, asabato mama ejai EJAKAIT: mam iyei emanikorikon, karaida aidim amanakon naka emusabibu. </span></span><span data-usfm="LEV.25.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:29; Isa 37:30.</span></span><span class="ChapterContent_content__RrUqA"> Mam isaki nuebwaŋunete bon, mam itukonokini araito nuka emusabibukon lomam ecapap: eraun ekaru loka aibworar nakayamakina naka akwap. </span></span><span data-usfm="LEV.25.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Eraun asabato naka akwap inyamat kamakus; kamakon, ka ekejaanakinanikon, ka akejaanakinanikon, ka ebulesitikon loiwotei, ka imoitikon yeniboie kamakon; </span></span><span data-usfm="LEV.25.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kama ibarenekon, ka itiaŋ luejiaas akwapukon, amioke kere eraun inyamat.</span></span></div><div class="ChapterContent_p__dVKHb"><span data-usfm="LEV.25.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Imari ijo asabaton akanykaarei nuka ikar, kes ikar ikanykaarei irwan ikanykaarei; eraunos kamakon apaarasia nuka asabaton akanykaarei nuka ikar, kes ikar akaisaoŋon ka lukanykaoŋon. </span></span><span data-usfm="LEV.25.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 23:24; 16:20,30.</span></span><span class="ChapterContent_content__RrUqA"> Kosodi akutakin arupepe naeruo noi kapaaran nakitomonet naka elap lokikanyetekaarei; ikutakini arupepe kapaaran naka ailuc airimor akwapukus kere. </span></span><span data-usfm="LEV.25.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:2; Esr 6:3; Isa 49:24,25; Yer 34:8,15,17; Luk 4:19; Gal 5:1; Mar 36:4.</span></span><span class="ChapterContent_content__RrUqA"> Italaunete ekaru lokakaisakany, ilimorete da aosikinio airimor akwap mama ejaas luibojete kotoma kere: eraun eyubili </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">25:10 </span><span class="ft">eyubili apolouke ekaru loepeniata ikar akaisakany.</span></span></span><span class="ChapterContent_content__RrUqA"> kamakus; inyakakinete ŋinituŋanan alupoke, inyakarete da ŋinituŋanan okekike. </span></span><span data-usfm="LEV.25.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Eraun ekaru ŋol lokakaisakany eyubili kamakus: mam iyeete, karaida aisak nuebwaŋunete bon, karaida atukonokin araito nuka emusabibuke lomam ecapap. </span></span><span data-usfm="LEV.25.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Naarai erai eyubili; eraun lokalaunan kamakus: inyamete amioke nakotoma omanikor.</span></span></div><div class="ChapterContent_p__dVKHb"><span data-usfm="LEV.25.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 27:24; Mar 36:4.  </span></span><span class="ChapterContent_content__RrUqA"> Kokaru kaŋol loka eyubili inyakakinete ŋinituŋanan alupoke. </span></span><span data-usfm="LEV.25.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 19:13; 1 Sam 12:3; Sab 10:18; Mik 2:2; 1 Kor 6:8.</span></span><span class="ChapterContent_content__RrUqA"> Arai itwegeli ibore iidunyetekon, arai agwel kakan naka iidunyetekon, sirikiswamanakinos aronis. </span></span><span data-usfm="LEV.25.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kwape ejaar etiai loka ikar luetupakinete eyubili igwcli kaidunyetekon, kwape ejaar etiai loka ikar luka aisak kitwegeli ŋesi jo. </span></span><span data-usfm="LEV.25.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kwape ejaar aipues naka ikar iyatakini ijo apesanake, kwape ejaar aikidiokus naka ikar iŋoŋoori ijo apesanake, kitwegeli ŋesi jo kwape ejaar etiai loka ikar luka aisak, </span></span><span data-usfm="LEV.25.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 14:31; 22:22; Yer 7:6; Esk 22:29; 1 Ses 4:6.</span></span><span class="ChapterContent_content__RrUqA"> Sirikiswamanakinos aronis; konye koyoŋ Ekonideke, naarai arai eoŋ EJAKAIT Ekusideke.</span></span></div><div class="ChapterContent_p__dVKHb"><span data-usfm="LEV.25.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:5; Ikis 12:10; Sab 4:8; Awa 1:33; Yer 23:6.  </span></span><span class="ChapterContent_content__RrUqA"> Kanuka ŋun kitodoloto ikakisila, koricito itubesiaka kiswamata; kiboiete kakwap inapakina, </span></span><span data-usfm="LEV.25.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Erai akwap araitoke, kimonikinos, kiboikinos inapakina. </span></span><span data-usfm="LEV.25.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:25; Mar 11:4-13; 2 Ika 6:15.</span></span><span class="ChapterContent_content__RrUqA"> Arai itemarete ebe, “Kinyami inyo kokaru lokikanyetekaarei? Koany, mam kiyei, karaida atukonokin amiokosi:” </span></span><span data-usfm="LEV.25.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:29; Ikis 28:8; Sab 33:12; 119:2; Awa 3:33; 8:32; 1 Tim 4:8.</span></span><span class="ChapterContent_content__RrUqA"> Kasodi aicorakin arereŋuka mamakus kokaru lokikanyetekape, erai araito nuka ikar ŋul luuni. </span></span><span data-usfm="LEV.25.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:29; Yos 5:11.</span></span><span class="ChapterContent_content__RrUqA"> Iyeete okaru lokikanyetekauni, inyamete araito, nuŋorok nueŋadakinitai; inyamete nuŋorok nueŋadakinitai aitodol okaru lokikanyetekaoŋon, aitodol naelomunia araitoke, </span></span><span data-usfm="LEV.25.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:43; 2 Siit 7:20; Sab 24:1; 85:1; Isa 8:8; Kos 9:3; Yok 2:18; Sab 119:19; 1 Pet 2:11.</span></span><span class="ChapterContent_content__RrUqA"> Mam egwelario alup ayaŋaar ikar kere; naarai erai akwap nakaŋ: naarai iraas yesi ipejok ido luiboiororos kamakaŋ. </span></span><span data-usfm="LEV.25.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kakwap kere naka airumetekus isunupete akwap alakunio.</span></span></div><div class="ChapterContent_p__dVKHb"><span data-usfm="LEV.25.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rus 2:20; 3:2.  </span></span><span class="ChapterContent_content__RrUqA"> Arai icana onacekon, kogwela alupoke ace, kosodi ekalakunanike abunore, elakuni ŋun nuagwelarit onaceke. </span></span><span data-usfm="LEV.25.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Arai emamei ituŋanan yenelakuni, kebar ŋesi kodum Iuedaunete alakun: </span></span><span data-usfm="LEV.25.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">ŋes konyet imaria ikar luagwelaritor, kinyakak ameda mama ejai ituŋanan loagwelit; eboŋori ŋesi alupoke, </span></span><span data-usfm="LEV.25.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Konye arai mam epedori ainyakun kanuke, kosodi nuagwelarit apaikin akan naka ŋol kaloagwelit aitodol okaru laka eyubili: kosodi koyubili eosikinio, eboŋori. Ŋesi da alupoke.</span></span></div><div class="ChapterContent_p__dVKHb"><span data-usfm="LEV.25.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Arai kegwela etuŋanan etogo kore loirigaunitai karwatat, epedori alakun ŋes eriŋa etuboro ekaru ediopet ageun kagwelarike: ekaru ediopet ejai apedor alakun. </span></span><span data-usfm="LEV.25.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Arai mam elakunitai eriŋa etuboro ekaru ediopet, kosodi etogo loejai ore loirigaunitai karwatat itogogonitai ŋol loagweli ikar kere anatar aturioke: mam eosikinio koyubili. </span></span><span data-usfm="LEV.25.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Konye itogoi lukoreria lumam irigaunitai karwatat imarakinitai kimanikoria lukorony: epedorio alakun, eosikinio koyubili. </span></span><span data-usfm="LEV.25.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 21:2.</span></span><span class="ChapterContent_content__RrUqA"> Konye ireria luka Ilebin, itogoi lukoreria luka alupokec, epedorete Ilebin alakun apak kere. </span></span><span data-usfm="LEV.25.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Arai elakuni ediopet koLebin, kosodi etogo loagwelaritai, ka ere loka alupoke eosikinio koyubili: naarai itogoi lukoreria luka Ilebin eraas alupokec kodwe luka Isirael. </span></span><span data-usfm="LEV.25.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 4:36.</span></span><span class="ChapterContent_content__RrUqA"> Konye emanikor loka ironyia lukoreriakec mam epedorio agwelar; naarai erai alupokec ikar kere.</span></span></div><div class="ChapterContent_p__dVKHb"><span data-usfm="LEV.25.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 15:7-8; Sab 37:26; Awa 14:31; Luk 6:35; Asw 11:29; Rom 12:18; 1 Yok 3:17.  </span></span><span class="ChapterContent_content__RrUqA"> Arai icana onacekon, kokurwok akanike kamakon; ibus ijo aigaŋ ŋes; iboie kamakon kwape emoit ka ekeboiororon. </span></span><span data-usfm="LEV.25.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:25; Ikis 23:19; Nek 5:7; Sab 15:5; Awa 28:8; Esk 18:8,13,17.</span></span><span class="ChapterContent_content__RrUqA"> Sirikiyaŋa ameda kaneejai ŋesi karaida luiyatakina; konye koyon Ekonideke; tetere iboie onacekon kamakon. </span></span><span data-usfm="LEV.25.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:25; Ikis 23:19-20.</span></span><span class="ChapterContent_content__RrUqA"> Sirikiinak ŋes apesanakon adumun ameda, karaida ainakin ŋes inyamatakon adumun luiyatakina, </span></span><span data-usfm="LEV.25.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Arai eoŋ EJAKAIT Ekusideke, loketolomuni yes kakwap nako Misiri, ainakin yes akwap nako Kanaan, araun Ekusideke.</span></span></div><div class="ChapterContent_p__dVKHb"><span data-usfm="LEV.25.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 21:2-6; 22:3; Ikis 15:12-18; 1 Ika 9:22; 2 Ika 4:1; Yer 34:14.  </span></span><span class="ChapterContent_content__RrUqA"> Arai icana onacekon kamakon, kogwelari bon mamakon; siritubuleseni ŋes aijaanakin jo: </span></span><span data-usfm="LEV.25.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Eraun kamakon kwape ebulesit loiwotei, kwape ekeboiororon; ijaanakini jo aitodol okaru loka eyubili; </span></span><span data-usfm="LEV.25.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">ŋes konyet eosikinor ŋesi kamakon ka ikedwe kaŋes, eboŋori okekike, eboŋori da alup nuka lukapapake. </span></span><span data-usfm="LEV.25.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 6:22; 1 Kor 7:23.</span></span><span class="ChapterContent_content__RrUqA"> Naarai eraas ikakejaanakinak luabu ketolom kakwap nako Misiri: mam egwelario kwape ibulesin. </span></span><span data-usfm="LEV.25.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 1:13,14; 2:23; 3:7,9; 5:14; Isa 47:6; Pes 6:9; Kol 4:1; Any 1:17,21; Ikis 25:18; Mal 3:5.</span></span><span class="ChapterContent_content__RrUqA"> Mam iyait ŋes kagogoŋ; konye koyoŋitenenei Ekonideke, </span></span><span data-usfm="LEV.25.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Ido ibulesinikon ka abulesinikon luijaunete kajo; igwelete ibulesin ka abulesin katekerin nukirimoritos yes. </span></span><span data-usfm="LEV.25.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Bobo da igwelete kodwe luka imo luiboiororete kamakus, kokekiakec luejaas kamakus, luaurikis kesi akwapukus: eraunos airumetekus. </span></span><span data-usfm="LEV.25.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Itaraunete yesi kes airumet naka idwekus lukitupanakinete, aitiŋ araun airumet; iyaŋaarete ibulesinikus kamakec ikar kere: konye siriyaito iinacanakus idwe luka Isirael idiopet ayait yenice kagogoŋ.</span></span></div><div class="ChapterContent_p__dVKHb"><span data-usfm="LEV.25.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.25.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Arai kebar emoit arai ekeboiororon kamakon, onacekon da icana eapie kaŋes, kogwelari bon mama ejai emoit ekeboiororon kamakon, arai mama ejai ateker naka ekek loka emoit: </span></span><span data-usfm="LEV.25.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kedau agwelario epedorio alakun; epedori ediopet koinacanake alakun ŋes: </span></span><span data-usfm="LEV.25.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Epedori onace loka ikauriakake, arai okoku loka onace loka ikauriakake alakun ŋes, arai ŋolituŋanan loipajanas kaŋes epedori alakun ŋes; arai kebar elopet epedori alakun bon, </span></span><span data-usfm="LEV.25.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Imarakini ŋol loagwelit ŋes ageun kokaru loagwelaritor mama ejai kiton okaru loka eyubili: ejaun etiai loka agwelarike kwape eaar etiai loka ikar; kwape ejaar etiai loka ikar luka ebulesit loiwotei ejaun kaŋes. </span></span><span data-usfm="LEV.25.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Arai eroko esalito ikar luipu, kwape ejaatar kesi inyakakini etiai loka alakunike kapesan nuagwelunere. </span></span><span data-usfm="LEV.25.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Arai esalito ikar luikidioko kiton okaru loka eyubili, kosodi aimarakin ŋes; kwape ejaatar ikaruke inyakakini etiai loka alakunike. </span></span><span data-usfm="LEV.25.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Kwape ebulesit loiwotei ŋolikaru ejaun kaŋes; mam eyait ŋes kagogon kakonyenekon. </span></span><span data-usfm="LEV.25.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Arai mam elakunio kaŋul, eosikinio ŋes kokaru loka eyubili, ka ikedwe kaŋes. </span></span><span data-usfm="LEV.25.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Naarai eraas idwe luka Isirael ikejaanakinak kamaka: eraas ikakeiaanakinak luabu ketolom kakwap nako Misiri arai eoŋ EJAKAIT Ekusideke.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 25<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.25">Learn More About Ebaibuli</a></div>