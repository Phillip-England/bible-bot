<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 26</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.26" class="ChapterContent_chapter__uvbXo">
         <div class="ChapterContent_label__R2PLt">26</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.26.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:4,5; Leb 19:4; Ikis 4:16-19; 5:8; 16:21-22; 27:1; Isa 44:9-20; Sab 97:7.  </span></span><span class="ChapterContent_content__RrUqA"> Sirikiswamaut aputosia, karaida asipokin aput naegerer, arai epir, karaida asipokin amoru naegerer akwapukus, akukonokin ŋes; naarai arai eoŋ EJAKAIT Ekusideke, </span></span><span data-usfm="LEV.26.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Koricito asabatonoka, koyoŋito aiboisika nakalaunan: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.26.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 11:13-15; 28:1-14.  </span></span><span class="ChapterContent_content__RrUqA"> Arai ilosenenete kokisilaka, koricito akaicorakineta kiswamata kes: </span></span><span data-usfm="LEV.26.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:12; Isa 30:23.</span></span><span class="ChapterContent_content__RrUqA"> Kasodi ainakin yes akiru kapakioke, erai akwap amioke, eraete ikito luka emanikor araitokec. </span></span><span data-usfm="LEV.26.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 11:15; Yoe 2:19,26; Yob 11:18; Esk 34:25.</span></span><span class="ChapterContent_content__RrUqA"> Edoli aicomokus toma aisakakus, edoli aisakakus roma apak naka aiye: inyamete atapakus kimonikinos, iboikinos akwapukus inapakina. </span></span><span data-usfm="LEV.26.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 22:9; Isa 45:7; Sab 3:5; Yer 30:10; Yok 14:27; Rom 5:1; 2 Ika 17:25; Esk 5:17; 14:15,17; Yos 23:10.</span></span><span class="ChapterContent_content__RrUqA"> Ainakini eoŋ ainapakin kakwap, iperete, emamei yenitukuriani yes: etanaŋi eoŋ itiaŋ lueroko kakwap, komam ekileŋ itori akwapukus. </span></span><span data-usfm="LEV.26.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Irukitotor lukasurupokus, eŋianakinete ekileŋ kakonyenekus. </span></span><span data-usfm="LEV.26.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Erukitotor ikany kayesi akwatat, erukitotor akwatat kayesi ilukumin itomon: eŋianakinete lukasurupokus ekileŋ kakonyenekus. </span></span><span data-usfm="LEV.26.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 2:25; 2 Ika 13:23; Age 17:6,7.</span></span><span class="ChapterContent_content__RrUqA"> Etei eoŋ yes, etuuriari yes, etupui yes; etogogoŋi akaitutuket kayes, </span></span><span data-usfm="LEV.26.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Inyamete luŋorok lueŋadakinitai sek, itolomunete Iuŋorok kanuka lukitetiak. </span></span><span data-usfm="LEV.26.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 37:26; Ikis 32:19.</span></span><span class="ChapterContent_content__RrUqA"> Ebwaikini ewemaka lokalaunan kamakus: mam ekatau kisaci yes, </span></span><span data-usfm="LEV.26.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 6:16; Pes 2:21; Bur 3:6; Esk 11:20.</span></span><span class="ChapterContent_content__RrUqA"> Aupenena eoŋ kayes, araun Ekusideke, yes da ikatuŋa. </span></span><span data-usfm="LEV.26.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 34:27.</span></span><span class="ChapterContent_content__RrUqA"> Arai eoŋ EJAKAIT Ekusideke, loabu ketolom yes kakwap nako Misiri, kinyeis araut ibulesinikec; abu kabil akito nuka ajookotokus, ketolot yes kitenara.</span></span></div><div class="ChapterContent_p__dVKHb"><span data-usfm="LEV.26.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 28:15.  </span></span><span class="ChapterContent_content__RrUqA"> Konye arai iŋerete apupun eoŋ, iŋerete da aswam aicorakineta nu kere; Arai igirete ikakisila, arai da esacito ikusitauon ikatubesia, tetere iŋerete aswam aicorakinetaka kere, konye ibilete aitutuketeka; </span></span><span data-usfm="LEV.26.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:15.</span></span><span class="ChapterContent_content__RrUqA"> Eoŋ da keswamakini yes nu; ejukakini yes akurian, eluera ka ekamidi, luedopodopoete </span></span><span data-usfm="LEV.26.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:22; 1 Sam 2:33; Yob 31:8.</span></span><span class="ChapterContent_content__RrUqA"> akusikonye, lueinakinete ikusitauon aipirisiar: iyeete ikinyomokus atai, naarai enyamete lukasurupokus, </span></span><span data-usfm="LEV.26.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 2:14; Sab 106:41; 53:5.</span></span><span class="ChapterContent_content__RrUqA"> Aluikin eoŋ yes, kidanyio kakonyen nuka lukasurupokus: lukilaito kiyaete yes; ikerete komam yenikirukitor yes.</span></span></div><div class="ChapterContent_p__dVKHb"><span data-usfm="LEV.26.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 2:5.  </span></span><span class="ChapterContent_content__RrUqA"> Arai eriŋa iŋerito apupun eoŋ kanuka ŋun, kasodi aiyatakin alecor yes irwan akanykaarei kanuka adiakaretakus, </span></span><span data-usfm="LEV.26.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 4:10; Isa 25:11.</span></span><span class="ChapterContent_content__RrUqA"> Abili eoŋ apedorikus naiturototor; etuluori akujukus kwape asuat, akwapukus da kwape aisinit: </span></span><span data-usfm="LEV.26.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 127:1; Isa 49:4; Ikis 28:18; Kag 1:10.</span></span><span class="ChapterContent_content__RrUqA"> Edacari akusigogoŋ atai: naarai mam akwapukus erai amioke, karaida ikito luka akwap mam eraete araitokec.</span></span></div><div class="ChapterContent_p__dVKHb"><span data-usfm="LEV.26.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Arai ilosenenete yesi iŋuŋas keoŋ, iŋerete apupun eoŋ; eyatakini eoŋ ainun yes aiticaneta irwan akanykaarei kwape ejaatar adiakaretakus. </span></span><span data-usfm="LEV.26.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:24; 2 Ika 17:25; Yer 15:3; Tub 5:6; 2 Siit 15:5; Sek 7:14.</span></span><span class="ChapterContent_content__RrUqA"> Ejukakini yes etiaŋ loka ais, loidadaanari ikusidwe, emudiari ibarenekus, itidisiari etiaikus; esilokoros irotinikus,</span></span></div><div class="ChapterContent_p__dVKHb"><span data-usfm="LEV.26.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 5:3.  </span></span><span class="ChapterContent_content__RrUqA"> Arai iŋerete aboŋun kanuka ŋun kere, konye ilosenenete iŋuŋas keoŋ; </span></span><span data-usfm="LEV.26.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 22:27.</span></span><span class="ChapterContent_content__RrUqA"> Eoŋ da alosi aŋuŋa kayes; adanyi eoŋ yes, eoŋ elopet, irwan akanykaarei kanuka adiakaretakus. </span></span><span data-usfm="LEV.26.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 6:3; Ikis 28:22; Mar 14:12; 16:49; Amo 4:10.</span></span><span class="ChapterContent_content__RrUqA"> Kainuni yes ekileŋ, loinyaŋi aitutuket; itukonokinos oreriakus: kejukakini yes atular; kijaikinio yes akan naka lokasurup. </span></span><span data-usfm="LEV.26.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 3:1; Mik 6:14.</span></span><span class="ChapterContent_content__RrUqA"> Arai kabil ebelakus loka emugati, epeete aiŋor atomon imugatinikus kokiala ediopet, ijaikinete kesi imugatinikus kaitemis: inyamete komam imonikinos.</span></span></div><div class="ChapterContent_p__dVKHb"><span data-usfm="LEV.26.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Arai iŋerete apupun eoŋ kanuka ŋun kere, konye ilosenenete iŋuŋas keoŋ; </span></span><span data-usfm="LEV.26.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 59:18.</span></span><span class="ChapterContent_content__RrUqA"> Eoŋ da alosi aŋuŋa kayes kesiopite; alecori yes irwan akanykaarei kanuka adiakaretakus. </span></span><span data-usfm="LEV.26.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 6:29.</span></span><span class="ChapterContent_content__RrUqA"> Inyamete akiriŋ naka odwekus, inyamete da akiriŋ naka adwekus. </span></span><span data-usfm="LEV.26.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 34:3; 2 Ika 23:20; Sab 78:59.</span></span><span class="ChapterContent_content__RrUqA"> Amudiari aiboisiokus nuiceleleete, ajepejepei ipirinokus luka akoloŋ, acakakini atesinakus atesina nuka aputosiakus; esaci ekatau yes. </span></span><span data-usfm="LEV.26.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 2:3; Yer 5:10; 22:5; Sab 74:1-8; Yer 26:6,9; Aku 1:10; Esk 9:6.</span></span><span class="ChapterContent_content__RrUqA"> Etuluori ireriakus luiswapito, etisiliori aiboisiokus nukalaunak, aŋeri aiŋuun asakat naka luejijimikus. </span></span><span data-usfm="LEV.26.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 9:11; 25:11.</span></span><span class="ChapterContent_content__RrUqA"> Etisiliori akwap; eumokinete lukasurupokus luiboiete kotoma. </span></span><span data-usfm="LEV.26.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:27; 28:64; Sab 44:11; Esk 12:15; 20:23; Sek 7:14.</span></span><span class="ChapterContent_content__RrUqA"> Kesiarakini yes da atekerin, autuni ekileŋ atupakin yes: esilior akwapukus, iswapete ireriakus.</span></span></div><div class="ChapterContent_p__dVKHb"><span data-usfm="LEV.26.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 25:2-4; 2 Siit 36:21.  </span></span><span class="ChapterContent_content__RrUqA"> Kosodi akwap alelakin asabatonoke, apak kere naiswapitor, ka yesi da ijaunos kakwap naka lukasurupokus; ibworari do akwap, elelakini asabatonoke, </span></span><span data-usfm="LEV.26.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ibworari apak kere naiswapitor; aibworar namam abu kodumunite kasabatonokus, iroko ijaas yesi kotoma, </span></span><span data-usfm="LEV.26.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:5; Yos 2:9-11; Esk 21:7; Awa 28:1.</span></span><span class="ChapterContent_content__RrUqA"> ŋul da luedeunos kayesi, ainakini itauonokec aiilor kakwap naka lukasurupokec: erukitori kes airurum naka akiot naekusi ekwam; ekerete kesi, kwape ekeria etuŋanan ekileŋ; ibiroros komam yenerukitor. </span></span><span data-usfm="LEV.26.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 7:22; Isa 10:4; Tub 2:14.</span></span><span class="ChapterContent_content__RrUqA"> Icakacakas bonik, kwape ekeriata ekileŋ, komam yenerukitor: emamuunete yes agogoŋ abwoikin lukasurupokus. </span></span><span data-usfm="LEV.26.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Ioliorete kotoma atekerin, kinyami yes akwap naka lukasurupokus.</span></span></div><div class="ChapterContent_p__dVKHb"><span data-usfm="LEV.26.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 1:9; Yer 3:25; 20:12.  </span></span><span class="ChapterContent_content__RrUqA"> Luedeunos kayesi idokororaros kanumam adolitekec kakwapin nuka lukasurupokus; idokororaros da bala lukapapaakec kanumam adolitekec,</span></span></div><div class="ChapterContent_p__dVKHb"><span data-usfm="LEV.26.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 5:7; 1 Ika 8:33; Yob 34:31; Awa 28:13; Yer 3:12; Luk 15:18; 1 Yok 1:9.  </span></span><span class="ChapterContent_content__RrUqA"> Elimorete numam adolitekec; ka numam adolit nuka lukapapaakec, ka aibucaretakec nuapotu kibucasi kamakaŋ, bobo da naarai alototo aŋuŋa keoŋ, </span></span><span data-usfm="LEV.26.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 9:25; Esk 44:7; Asw 7:51; Rom 2:29; Kol 2:11; 1 Ika 21:29; 2 Siit 12:6.</span></span><span class="ChapterContent_content__RrUqA"> Eoŋ da alot aŋuŋa kakes, abu ketoloma kes akwap naka lukasurupoke: arai kitasonokinos ikecetauon lumam ekepep, iyuunete aiticanet naka numam adolitekec. </span></span><span data-usfm="LEV.26.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 17:7-8; 26:3-4; 28:13-14; Any 2:24; 6:5; Sab 106:5; Esk 16:60; Sab 136:23.</span></span><span class="ChapterContent_content__RrUqA"> Kasodi eoŋ akiitun akaitutuket ka Yakob; ka akaitutuket ka Isaak, eituni da akaitutuket ka Aburaam; eituni da akwap, </span></span><span data-usfm="LEV.26.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Ejalete kesi akwap, elelakini asabatonoke, kapak naeswapitor komameete kesi; iyuunete aiticanet naka numam adolitekec; naarai ajalakis ikatubesia, asacata ikecetauon ikakisila, </span></span><span data-usfm="LEV.26.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:31.</span></span><span class="ChapterContent_content__RrUqA"> Konye kaŋun kere, naejaatar kesi akwap naka lukasurupokec, mam eoŋ ajalakini kes, karaida mam asaci kes, amudiar kes cut, aibil akaitutuket kakes: naarai arai eoŋ EJAKAIT Ekecedeke: </span></span><span data-usfm="LEV.26.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 11:28; Esk 20:9.</span></span><span class="ChapterContent_content__RrUqA"> Konye eituni eoŋ aitutuket naka lukapapaakec kanukec, luabu ketolom kakwap nako Misiri kakonyen nuka atekerin, tetere araun eoŋ Ekecedeke: arai eoŋ EJAKAIT.”</span></span></div><div class="ChapterContent_p__dVKHb"><span data-usfm="LEV.26.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.26.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 33:4; Yok 1:17.  </span></span><span class="ChapterContent_content__RrUqA"> Ŋun kes aicorakineta ka itubesia, ka ikisila, luabu EJAKAIT kisilak tomake ka idwe luka Isirael komoru Sinai kamaka Musa.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 26<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.26">Learn More About Ebaibuli</a></div>