<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 14</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.14" class="ChapterContent_chapter__uvbXo">
         <div class="ChapterContent_label__R2PLt">14</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.14.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="LEV.14.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 8:2,4; Mk 1:40,44; Luk 5:12,14; 17:14; Yer 15:19; Esk 44:23.</span></span><span class="ChapterContent_content__RrUqA"> “Lo ŋes ekisil loka yenikatapon kapaaran naka aitesegaarioke: eyaŋaunio mama ejai esasedoti: </span></span><span data-usfm="LEV.14.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Elomari esasedoti kiŋa kiidukurun; irerei esasedoti, ido koany, arai aŋaleu adek naka atapon kotuŋanan; </span></span><span data-usfm="LEV.14.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 19:6; Bur 9:19; Any 12:22; Mar 19:18; Sab 51:7.</span></span><span class="ChapterContent_content__RrUqA"> Kosodi esasedoti aicorakin alemikin ŋin yenekot aitesegaario akweny aarei nuelaete nuejarete, ka akito nuka eres, ka yenikareŋan, ka esop. </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">14:4 </span><span class="ft">esop esubit bala emopim.</span></span></span><span class="ChapterContent_content__RrUqA">  </span></span><span data-usfm="LEV.14.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Icorakini esasedoti aiar adiopet kakweny kotoma amot naka elupe kuju neeleleata akip: </span></span><span data-usfm="LEV.14.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Akweny naejari da, eyaŋaari ŋes, ka akito nuka eres, ka yenikareŋan, ka esop, idomakini kes ka akweny naejari toma aokot nuka akweny naarakinitai kuju neeleleata akip: </span></span><span data-usfm="LEV.14.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 36:25; Bur 9:13; 10:22; Leb 8:11; 2 Ika 5:10,14.</span></span><span class="ChapterContent_content__RrUqA"> Ebwatanakini ŋesi ŋin yenekot aitesegaario katapon irwan akanykaarei, elimokini ebe elai ŋesi, eosikini akweny naejari kais. </span></span><span data-usfm="LEV.14.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 13:6; 11:25; Mar 5:2,3; 12:14,15; 2 Siit 26:20,21.</span></span><span class="ChapterContent_content__RrUqA"> Ŋin yenekot aitesegaario ilosi ikenapen, ebareni itimake kere, iloŋi kakip, eraun yenelai: kokau kaŋun elomari oidukurun, konye iboie kokiŋa kewemake apaarasia akanykaarei. </span></span><span data-usfm="LEV.14.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ejaun kapaaran nakikanyetekaarei ebe ebareni itimake kere kakouke, ka epenekike, ka abukioke, ebareni itimake kere: ilosi inapeneke, iloŋi akekuan kakip, eraun yenelai.</span></span></div><div class="ChapterContent_p__dVKHb"><span data-usfm="LEV.14.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 8:4; Mk 1:44; Luk 5:14; Leb 2:1; Mar 15:4.  </span></span><span class="ChapterContent_content__RrUqA"> Kapaaran nakikanyetekauni elemuni imerekekin iarei ludidik lukiliok lumam eŋwalitos, ka imerekek idiopet yeniberu yenika ekaru ediopet yenimam eŋwalit, ka iuni kotomon luka epa </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">14:10 </span><span class="ft">epa itemi alaniru.</span></span></span><span class="ChapterContent_content__RrUqA"> loka akiria nuidicic araun ainakinet naka akiria, nuinyalakinitai akinyet, ka atido naka akinyet. </span></span><span data-usfm="LEV.14.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Esasedoti loitesegi ibwaikini ituŋanan yenekot aitesegaario, ka iboro ŋul kakonyen nuka EJAKAIT, kokek loka ewema loka airiamunun: </span></span><span data-usfm="LEV.14.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 5:2-6; 6:6,7; Any 29:24.</span></span><span class="ChapterContent_content__RrUqA"> Elemuni esasedoti idiopet komerekekin ludidik lukiliok, kijaik ŋes araun ainakinet naka aronis, ka atido naka akinyet, ijaŋi kes araun ainakinet naijaŋio kakonyen nuka EJAKAIT. </span></span><span data-usfm="LEV.14.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 53:7; Yok 1:29; 1 Pet 1:19; Apu 5:6; Any 29:11; Leb 1:5; 7:7; 2:3; 7:6.</span></span><span class="ChapterContent_content__RrUqA"> Earakini imerekek yenididi yenikiliokit aibois nearanakina ainakinet naka adiakaret ka ainakinet naicweio, aibois nakalaunan: naarai kwape eraar ainakinet naka adiakaret naka esasedoti, erai kwape kwaŋin ainakinet naka aronis: erai nakalaunan noi. </span></span><span data-usfm="LEV.14.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 1:7; Kol 1:14; Bur 9:9-14; Apu 12:11; Any 29:20; Leb 8:23; Rom 12:1; 2 Kor 7:1.</span></span><span class="ChapterContent_content__RrUqA"> Elemuni esasedoti aokot nuka ainakinet naka aronis, ejukokini okobet loka akit nakoteten naka ŋin yenekot aitesegaario, kobokorit da lokapolon loka akekan nakoteten, kobokorit da lokapolon loka akejuke nakoteten. </span></span><span data-usfm="LEV.14.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Elemuni esasedoti atido naka akinyet ebukokini otau kakanike elopet nakokediany: </span></span><span data-usfm="LEV.14.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Idomakini esasedoti ebokoritike lokoteten akinyet naejai akanike nakokediany, ebwatanari akinyet kebokoritike irwan akanykaarei kakonyen nuka EJAKAIT. </span></span><span data-usfm="LEV.14.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 6:13-22; 12:1; 1 Kor 6:20.</span></span><span class="ChapterContent_content__RrUqA"> Ejukokini esasedoti akinyet naedeun kakanike okobet loka akit nakoteten naka ŋin yenekot aitesegaario, kobokorit da lokapolon loka akekan nakoteten, kobokorit da lokapolon loka akejuke nakoteten, toma aokot nuka ainakinet naka aronis: </span></span><span data-usfm="LEV.14.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:26; Mar 15:28; Dan 9:24; Rom 3:23-25; 5:11; 2 Kor 5:18,19; Pes 2:12-22; Kol 1:19-22; Bur 2:17; 9:9-14; 1 Yok 1:7; 4:10.</span></span><span class="ChapterContent_content__RrUqA"> Inyonyoikini akinyet naedeun kakan naka esasedoti akou naka ŋin yenekot aitesegaario; ituluci esasedoti ŋes kakonyen nuka EJAKAIT. </span></span><span data-usfm="LEV.14.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ijaikini esasedoti ainakinet naka adiakaret, ituluci ŋin yenekot aitesegaario kanuka numam alauniteke; kokau eari ainakinet naicweio. </span></span><span data-usfm="LEV.14.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ijaikini esasedoti ainakinet naicweio ka ainakinet naka akiria kotem: ituluci esasedoti ŋes, eraun yenelai.</span></span></div><div class="ChapterContent_p__dVKHb"><span data-usfm="LEV.14.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 5:7; 12:8; Yob 34:19; Awa 17:5; 22:2; Mat 11:30; Luk 6:20; 1 Yok 5:3.  </span></span><span class="ChapterContent_content__RrUqA"> Arai icana ŋesi, mam epedori adumun ŋun kere, eyaŋaari do imerekek idiopet yenikiliokit araun ainakinet naka aronis ajiaŋio, aitulucio ŋes, ka idiopet kotomon yenika epa loka akiria nuidicic nuinyalakinitai akinyet araun ainakinet naka akiria, ka atido naka akinyet; </span></span><span data-usfm="LEV.14.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 12:8; 15:14,15; Luk 2:24.</span></span><span class="ChapterContent_content__RrUqA"> Ajeleik aarei arai ilukei iarei ludidik, kwape epedoria adumun; eraun idiopet ainakinet naka adiakaret, ka yenice da ainakinet naicweio. </span></span><span data-usfm="LEV.14.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kapaaran nakikanyetekauni eyauni kes kanuka aitesegaarioke mama ejai esasedoti, okek loka ewema loka airiamunun, kakonyen nuka EJAKAIT. </span></span><span data-usfm="LEV.14.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Eyaŋaari esasedoti imerekek yenika ainakinet naka aronis, ka atido naka akinyet, ijaŋi esasedoti kes araun ainakinet naijaŋio kakonyen nuka EJAKAIT. </span></span><span data-usfm="LEV.14.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ses 5:23; 1 Yok 1:7; Apu 1:5; 7:14.</span></span><span class="ChapterContent_content__RrUqA"> Eari imerekek yenika ainakinet naka aronis, elemuni esasedoti aokot nuka ainakinet naka aronis, ejukokini okobet loka akit nakoteten naka ŋin yenekot aitesegaario, kobokorit da lokapolon loka akanike nakoteten, kobokorit da lokapolon loka akejuke nakoteten. </span></span><span data-usfm="LEV.14.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ebukokini esasedoti akinyet otau kakanike elopet nakokediany: </span></span><span data-usfm="LEV.14.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Ebwatanari esasedoti kebokoritike lokoteten akinyet naejai akanike nakokediany irwan akanykaarei kakonyen nuka EJAKAIT: </span></span><span data-usfm="LEV.14.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 6:11.</span></span><span class="ChapterContent_content__RrUqA"> Ejukokini esasedoti akinyet naejai akanike okobet loka akit nakoteten naka ŋin yenekot aitesegaario, kobokorit da lokapolon loka akanike nakoteten, kobokorit da lokapolon loka akejuke nakoteten, toma aibois naka aokot nuka ainakinet naka aronis. </span></span><span data-usfm="LEV.14.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Inyonyoikini akinyet naedeun kakan naka esasedoti akou naka ŋin yenekot aitesegaario, aitulucio ŋes kakonyen nuka EJAKAIT. </span></span><span data-usfm="LEV.14.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 15:15; Rom 8:3.</span></span><span class="ChapterContent_content__RrUqA"> Ijaikini idiopet kajeleik, arai kilukei ludidik kwape epedoria adumun; </span></span><span data-usfm="LEV.14.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kwape epedoria adumun, idiopet araun ainakinet naka adiakaret, ka yenice araun ainakinet naicweio, nepepe kainakinet naka akiria: ituluci esasedoti ŋin yenekot aitesegaario kakonyen nuka EJAKAIT. </span></span><span data-usfm="LEV.14.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ŋol ŋes ekisil loka ŋin yenedek atapon, yenimam epedori adumun luka aitesegaarioke.”</span></span></div><div class="ChapterContent_p__dVKHb"><span data-usfm="LEV.14.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kotema EJAKAIT Musa ka Aaron atiar, </span></span><span data-usfm="LEV.14.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 17:8; Mar 32:22; Ikis 7:1; 19:1; 32:39; Isa 45:7; Amo 3:6; Mik 6:9.</span></span><span class="ChapterContent_content__RrUqA"> “Naidolioto yesi akwap naka Kanaan, naainakini yes araun airumet, ebwaikini adek naka atapon kotogo loka akwap naka airumetekus; </span></span><span data-usfm="LEV.14.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 91:10; Awa 3:33; Sek 5:4.</span></span><span class="ChapterContent_content__RrUqA"> Ebuni elopet etogo elimokini esasedoti ebe, ‘Esubit bala ejai adek naka atapon togoka.’ </span></span><span data-usfm="LEV.14.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 19:18; Sab 51:7; Isa 52:11; 1 Kor 5:6,7; 15:33; 2 Kor 6:17; 2 Ses 3:6; 1 Tim 5:22; Apu 18:4.</span></span><span class="ChapterContent_content__RrUqA"> Icorakini esasedoti alemar iboro kere kotogo, eriŋa ŋes elomara aanyun adek, tetere luejaas toma kere mam eraunos lumam elaete: kokau elomari esasedoti aanyun etogo. </span></span><span data-usfm="LEV.14.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Irerei ŋesi adek, ido koany, arai ejai adek arwatatin nuka etogo, acileta nupiria, arai nuereŋereŋeto, elomarit aputoke toma arwatat; </span></span><span data-usfm="LEV.14.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">ŋes konyet elomunia esasedoti kotogo kiton okek loka etogo, kogoli etogo apaarasia akanykaarei. </span></span><span data-usfm="LEV.14.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Eboŋuni esasedoti apaaran nakikanyetekaarei, irerei; ido koany, arai kisiarakin adek arwatatin nuka etogo; </span></span><span data-usfm="LEV.14.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 15:19; Esk 22:26; 44:23.</span></span><span class="ChapterContent_content__RrUqA"> Kosodi esasedoti aicorakin alemar amor nuejaas adek, acakar da aibois namam elai kiŋa naka ere. </span></span><span data-usfm="LEV.14.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Itikisikisi ŋesi etogo toma airimor, ebukonorete nuadaut aikisikis kiŋa naka ere aibois namam elai: </span></span><span data-usfm="LEV.14.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Elemarete amor ace ibwaikinete aibois naka amor kwa; eyauni asiŋe ace, iladai etogo.</span></span></div><div class="ChapterContent_p__dVKHb"><span data-usfm="LEV.14.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Arai keboŋ bobo adek, atakanun kotogo, kedau ŋesi alemar amor, kedau aikisikis etogo, kedau ailad; </span></span><span data-usfm="LEV.14.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 13:51; Sek 5:4.</span></span><span class="ChapterContent_content__RrUqA"> Kosodi esasedoti alomar airere, ido koany, arai isiarakina adek togo, erai atapon naerogirog etogo: mam elai. </span></span><span data-usfm="LEV.14.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Ekesi etogo, amoruke, ka akitoke, ka asiŋe kere naka etogo; edakari kes kiŋa naka ere aibois namam elai, </span></span><span data-usfm="LEV.14.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:15; 22:6; Mar 19:7-10,21,22; 1 Kor 15:33.</span></span><span class="ChapterContent_content__RrUqA"> Bobo da ŋin yenelomari togo kapak kere naegololor eraun yenimam elai kiton eboŋ, </span></span><span data-usfm="LEV.14.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">ŋin yeneperi togo ŋol ilosi ikenapen; ŋin yenenyami kotogo kaŋol ilosi ikenapen.</span></span></div><div class="ChapterContent_p__dVKHb"><span data-usfm="LEV.14.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:39; Yob 5:18; Kos 6:1; Mk 5:29; Luk 7:21.  </span></span><span class="ChapterContent_content__RrUqA"> Arai elomari esasedoti, irerei, ido koany, mam adek isiarakina togo, kedau ailad etogo; kosodi esasedoti alimokin ebe elai etogo, naarai aŋaleu adek. </span></span><span data-usfm="LEV.14.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Eyaŋaari akweny aarei aitesegia etogo, ka akito nuka eres, ka yenikareŋan ka esop. </span></span><span data-usfm="LEV.14.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Earakini adiopekweny amot naka elupe kuju neeleleata akip; </span></span><span data-usfm="LEV.14.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 4:33; Sab 51:7.</span></span><span class="ChapterContent_content__RrUqA"> Eyaŋaari akito nuka eres, ka esop, ka yenikarenan, ka akweny naejari, idomakini kes aokot nuka akweny naarakinitai, toma akipi nueleleete da, ebwatanakini togo irwan akanykaarei: </span></span><span data-usfm="LEV.14.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Ido itesegaari etogo kaokot nuka akweny, ka akipi nueleleete, kakweny naejari, kakito nuka eres, ka esop ka yenikaren an, </span></span><span data-usfm="LEV.14.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Konye eyaŋaari akweny naejari kiŋa naka ere koosikini koporo ais; ituluci etogo kwaŋin: eraun loelai.”</span></span></div><div class="ChapterContent_p__dVKHb"><span data-usfm="LEV.14.53" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.14.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 13:30.  </span></span><span class="ChapterContent_content__RrUqA"> Ŋol ŋes ekisil loka epone kere loka adek naka atapon, ka etapitap; </span></span><span data-usfm="LEV.14.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 13:47.</span></span><span class="ChapterContent_content__RrUqA"> Ka loka atapon naka anapito, ka loka etogo; </span></span><span data-usfm="LEV.14.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 13:2.</span></span><span class="ChapterContent_content__RrUqA"> Ka loka abuunet, ka asalabit, ka aisorit: </span></span><span data-usfm="LEV.14.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:26; Ikis 4:6; 24:8; Sab 78:5; 119:96; Awa 6:23; Esk 44:23.</span></span><span class="ChapterContent_content__RrUqA"> Aisisianakin arai mam elai, arai da elai; ŋol ŋes ekisil loka atapon.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 14<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.14">Learn More About Ebaibuli</a></div>