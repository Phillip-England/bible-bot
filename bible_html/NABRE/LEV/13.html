<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa ka Aaron atiar, </span></span><span data-usfm="LEV.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:27; Isa 3:17; Leb 10:10,11; Ikis 17:8,9; Esk 22:26; Mal 2:7; Mat 8:2-4; 10:8; Luk 17:11-16; Yok 13:8-10.</span></span><span class="ChapterContent_content__RrUqA"> “Ketakanu kamuny naka ituŋanan abuun, arai asalabit, arai aisorit, korau kamunyoke adek naka atapon, ŋes konyet eyaŋaunere neejai Aaron esasedoti, arai neejai ediopet kodweke isasedotin. </span></span><span data-usfm="LEV.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Irerei esasedoti adek naejai amunyoke: arai kekwaŋu ijulot yenikotoma adek, aputo naka adek da elomarit toma amunyoke, erai adek naka atapon; irerei esasedoti ŋes, elimokini ebe mam ŋes elai. </span></span><span data-usfm="LEV.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Arai kekwaŋu aisorit naejai amunyoke, aputoke da mam elomarit toma amunyoke, mam ijulotoke ekwaŋuuna, ŋes konyet egolokinio esasedoti ŋin yenejai adek apaarasia akanykaarei. </span></span><span data-usfm="LEV.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Irerei esasedoti ŋes apaaran nakikanyetekaarei: ido koany, arai eanyuni ebe asal adek kwape kwaŋin, komam adek isiarakina amunyoke, ŋes konyet egolokinio bobo esasedoti ŋes apaarasia ace akanykaarei: </span></span><span data-usfm="LEV.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 11:25; 14:8.</span></span><span class="ChapterContent_content__RrUqA"> Irerei esasedoti ŋes bobo apaaran nakikanyetekaarei: ido koany, arai kenyasuo adek, komam adek isiarakina amunyoke, elimokini esasedoti ŋes ebe elai: erai asalabit: ilosi ikenapen, eraun yenelai. </span></span><span data-usfm="LEV.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Konye arai kisiarakin asalabit amunyoke, kodaunite aitodiar mama ejai esasedoti kanuka aitesegaarioke, itodiari bobo mama ejai esasedoti: </span></span><span data-usfm="LEV.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 3:29.</span></span><span class="ChapterContent_content__RrUqA"> Irerei esasedoti, ido koany, arai kisiarakin asalabit amunyoke, elimokini esasedoti ŋes ebe mam elai: erai atapon.</span></span></div><div class="ChapterContent_p__dVKHb"><span data-usfm="LEV.13.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 5:3.  </span></span><span class="ChapterContent_content__RrUqA"> Kedek ituŋanan atapon, eyaŋaunio mama ejai esasedoti; </span></span><span data-usfm="LEV.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 1:44; Luk 5:14; 17:14; Mar 12:10,12; 2 Ika 5:27; 2 Siit 26:19,20.</span></span><span class="ChapterContent_content__RrUqA"> Irerei esasedoti, ido koany, arai ejai abuun naekwaŋ amunyoke, etakwaŋu ijulot, kotakanu akiriŋ naejon naejari kaneabuunit, </span></span><span data-usfm="LEV.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Erai atapon naŋo kamunyoke, elimokini esasedoti ŋes ebe mam elai: mam egolokini ŋes; naarai erai yenimam elai. </span></span><span data-usfm="LEV.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Arai kisiarakin atapon amunyoke, arapiar amunyoke kere ageun kakou kiton akeje, kwape keanyanaria esasedoti; </span></span><span data-usfm="LEV.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kosodi esasedoti airere: ido koany, arai arapia atapon akuanake kere, elimokini ebe elai ŋin yenedeka: akwaŋu kere: elai ŋesi. </span></span><span data-usfm="LEV.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye naetakanunia akiriŋ naejon, eraun yenimam elai, </span></span><span data-usfm="LEV.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 24:8.</span></span><span class="ChapterContent_content__RrUqA"> Irerei esasedoti akiriŋ naejonit, elimokini ebe mam elai: mam akiriŋ naejonit elai: erai atapon. </span></span><span data-usfm="LEV.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 5:12-14.</span></span><span class="ChapterContent_content__RrUqA"> Arai kijulakin akiriŋ naejonit, akwaŋuun, elosi ŋesi neejai esasedoti, </span></span><span data-usfm="LEV.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:39; Sab 147:3.</span></span><span class="ChapterContent_content__RrUqA"> Irerei esasedoti ŋes: ido koany, arai kekwaŋu adek, elimokini esasedoti ebe elai ŋin yenedeka: erai yenelai.</span></span></div><div class="ChapterContent_p__dVKHb"><span data-usfm="LEV.13.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 9:9; 15:26; Sab 38:3-7; Isa 38:21; Ikis 28:27; 2 Ika 20:7; Yob 2:7.  </span></span><span class="ChapterContent_content__RrUqA"> Arai kejau abus akuan toma amunyoke, aŋaleu, </span></span><span data-usfm="LEV.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Toma aibois naka abus kejaun abuun naekwaŋ, arai aisorit, naekwaŋakwaŋat, naereŋereŋet, kosodi itodikinio esasedoti; </span></span><span data-usfm="LEV.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Irerei esasedoti, ido koany, arai elomarit aputoke toma amunyoke, akwaŋu da ijulot, kosodi esasedoti alimokin ŋes ebe mam elai: erai adek naka atapon, elomunit kotoma abus. </span></span><span data-usfm="LEV.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Konye arai kirere esasedoti, ido koany, emameete ijul lukakwaŋak kotoma, mam elomarit toma amuny, konye enyasuorit, egolokini esasedoti ŋes apaarasia akanykaarei: </span></span><span data-usfm="LEV.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Arai kisiarakin amuny, kosodi esasedoti alimokin ŋes ebe mam elai: erai adek. </span></span><span data-usfm="LEV.13.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 28:13; Mat 8:4; Luk 5:14; 17:14; 1 Kor 5:5; Gal 6:1; 1 Pet 4:2,3.</span></span><span class="ChapterContent_content__RrUqA"> Konye arai kesal aisorit aiboisike, komam isiarakina, erai apoore naka abus; elimokini esasedoti ŋes ebe elai.</span></span></div><div class="ChapterContent_p__dVKHb"><span data-usfm="LEV.13.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Arai toma amunyoke ejai neenomorit akim, akiriŋ da naenomorit eluor aisorit, naekwaŋakwaŋat, naereŋereŋet, arai naekwaŋ; </span></span><span data-usfm="LEV.13.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 4:6,7; Mar 12:10; 2 Sam 3:29; 2 Ika 5:27; 2 Siit 26:19; Mat 8:1-3; Mk 1:40-42; Luk 5:12-14.</span></span><span class="ChapterContent_content__RrUqA"> Irerei esasedoti ŋes: ido koany, arai kekwaŋu ijulot kotoma aisorit, elomarit aputoke da toma amuny; erai atapon, elomunit kotoma anomoret: elimokini esasedoti ŋes ebe mam elai: erai adek naka atapon. </span></span><span data-usfm="LEV.13.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konye arai kirere esasedoti, ido koany, emamei ijulot yenekwaŋ kotoma aisorit, mam elomarit toma amuny, konye enyasuorit; kosodi esasedoti agolokin ŋes apaarasia akanykaarei: </span></span><span data-usfm="LEV.13.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:10; Yer 15:19; Esk 22:26.</span></span><span class="ChapterContent_content__RrUqA"> Irerei esasedoti ŋes apaaran nakikanyetekaarei: arai kisiarakin amuny, kosodi esasedoti alimokin ŋes ebe mam elai: erai adek naka atapon. </span></span><span data-usfm="LEV.13.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Arai kesal aisorit aiboisike, komam isiarakina amuny, konye enyasuorit; erai abuunit naka anomoret, elimokini esasedoti ŋes ebe elai: naarai erai apoore naka anomoret.</span></span></div><div class="ChapterContent_p__dVKHb"><span data-usfm="LEV.13.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kedekakin ekiliokit arai aberu akou arai epenek, </span></span><span data-usfm="LEV.13.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 24:8; Mal 2:7; 1 Kor 12:9; Ikis 28:27; Isa 3:17.</span></span><span class="ChapterContent_content__RrUqA"> Irerei esasedoti adek: ido koany, arai elomarit aputoke toma amuny, kojaas tomake ijul ludos luideridera kosodi esasedoti alimokin ŋes ebe mam elai: erai etapitap, erai atapon naka akou arai naka epenek. </span></span><span data-usfm="LEV.13.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Arai kirere esasedoti adek naka etapitap, ido koany, aputoke mam elomarit toma amuny, emamei ijulot yenikirionon kotoma, kosodi esasedoti agolokin ŋin yenedeka etapitap apaarasia akanykaarei. </span></span><span data-usfm="LEV.13.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Apaaran nakikanyetekaarei irerei esasedoti adek: ido koany, arai mam etapitap isiarakina, emameete ijuludos, aputoke da mam elomarit toma amuny. </span></span><span data-usfm="LEV.13.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 1:20; Rom 8:13.</span></span><span class="ChapterContent_content__RrUqA"> ŋes konyet ibarenio, konye mam ibareni etapitap; egolokini esasedoti ŋin yenedeka etapitap apaarasia ace akanykaarei. </span></span><span data-usfm="LEV.13.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kapaaran nakikanyetekaarei irerei esasedoti etapitap; ido koany, arai mam etapitap isiarakina amuny, aputoke da mam elomarit toma amuny; kosodi esasedoti alimokin ŋes ebe elai: ilosi inapeneke, eraun yenelai. </span></span><span data-usfm="LEV.13.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Konye arai kisiarakin etapitap amunyoke kodaunite aitesegaarioke; </span></span><span data-usfm="LEV.13.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kosodi esasedoti airere ŋes: ido koany, arai kisiarakin etapitap amuny, mam esasedoti emoi ijuludos; erai yenimam elai. </span></span><span data-usfm="LEV.13.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:10; Yer 15:19; Esk 22:26; 44:23.</span></span><span class="ChapterContent_content__RrUqA"> Konye arai eanyuni ebe asal etapitap, kelomut ijul lukiriokok kotoma; aŋaleu etapitap, elai ŋesi: elimokini esasedoti ŋes ebe elai.</span></span></div><div class="ChapterContent_p__dVKHb"><span data-usfm="LEV.13.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Arai ejaas aisorito toma amuny naka akuan naka ekiliokit arai aberu, aisorito nukakwaŋak: </span></span><span data-usfm="LEV.13.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kosodi esasedoti airere; ido koany, arai ekwaŋakwaŋato aisorito nukotoma amuny naka akuanake; erai egwenyigweny, elomunit kamuny; elai ŋesi.</span></span></div><div class="ChapterContent_p__dVKHb"><span data-usfm="LEV.13.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 15:2; Amo 8:10.  </span></span><span class="ChapterContent_content__RrUqA"> Arai kidimas ituŋanan itima luka akouke, erai lokepata; konye elai ŋesi. </span></span><span data-usfm="LEV.13.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Arai kidimas ituŋanan itima koinaren naka akouke, erai Iokepata koreet; konye elai ŋesi, </span></span><span data-usfm="LEV.13.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Konye arai ejai adek naekwaŋakwaŋat naereŋereŋet kakou nakepata, arai koreet kalokepata; erai ŋin atapon, naelomunit kakouke nakepata, arai koreet kalokepata. </span></span><span data-usfm="LEV.13.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:10; Esk 22:26.</span></span><span class="ChapterContent_content__RrUqA"> Kosodi esasedoti airere ŋes: ido koany, arai ekwaŋakwaŋat ereŋereŋet abuunet naka adek kakouke nakepata, arai koreeteke kalokepata, kwape ejaar aput naka atapon amuny; </span></span><span data-usfm="LEV.13.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Erai ituŋanan yenikatapon, erai yenimam elai: abeit elimokini esasedoti ŋes ebe mam elai; ejai adekake akouke.</span></span></div><div class="ChapterContent_p__dVKHb"><span data-usfm="LEV.13.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 24:17,22; Mik 3:7; 1 Ika 8:37; Yob 40:4; 42:6; Isa 6:5; Sab 61:1; 72:12; Luk 17:12,13; Apu 21:4.  </span></span><span class="ChapterContent_content__RrUqA"> Ituŋanan yenedek atapon, ecilicila ikenapen, elakara itimake da, erapari eponoi lokokuju, iworoi ebe, ‘Mam alai, mam alai.’ </span></span><span data-usfm="LEV.13.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 5:2; 12:14; 2 Ika 7:3; 15:5; 2 Siit 26:21; Luk 17:12; 1 Kor 5:5; 2 Ses 3:6; Bur 12:15.</span></span><span class="ChapterContent_content__RrUqA"> Apaarasia kere nuerokor edeka eraun yenimam elai; mam ŋes elai: iboienenei bon; iboienenei kokiŋa kiidukurun.</span></span></div><div class="ChapterContent_p__dVKHb"><span data-usfm="LEV.13.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 59:6; 64:6; Esk 16:16; Sek 3:4; Rom 1:21-31; Yud 1:23.  </span></span><span class="ChapterContent_content__RrUqA"> Anapito naejai adek naka atapon, arai anapito naka ajul, arai anapito naka ebaputa; </span></span><span data-usfm="LEV.13.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Arai ewojitoi arai icipitai; naka ebaputa, arai naka ajul; arai komukule, arai toma ŋinibore yeniswamatai kemukule; </span></span><span data-usfm="LEV.13.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Arai erai adek napiria arai naereŋereŋet kanapito, arai komukule, arai neewojitoi, arai neicipitai, arai toma ŋinibore yeniswamatai kemukule; erai adek naka atapon, ibusakinit aitodikin esasedoti. </span></span><span data-usfm="LEV.13.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 15:19; Esk 44:23.</span></span><span class="ChapterContent_content__RrUqA"> Irerei esasedoti adek, egolokini yenejai adek apaarasia akanykaarei: </span></span><span data-usfm="LEV.13.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 14:44; Esk 16:43.</span></span><span class="ChapterContent_content__RrUqA"> Irerei ŋesi adek apaaran nakikanyetekaarei: arai kisiarakin adek anapito, arai neewojitoi, arai neicipitai, arai komukule, aswam kere naetwasamaere emukule, erai adek naka atapon naiŋemiŋemi; mam elai. </span></span><span data-usfm="LEV.13.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Icweikini ŋesi anapito, arai ewojitoi, arai icipitai, ajul, arai ebaputa, arai ibore kere yenika emukule, naejai adek: naarai erai atapon naiŋemiŋemi; icweikinio kakim.</span></span></div><div class="ChapterContent_p__dVKHb"><span data-usfm="LEV.13.52" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Arai kirere esasedoti, ido koany, mam adek isiarakina anapito, karaida neewojitoi, karaida neicipitai, karaida toma ibore kere yenika emukule; </span></span><span data-usfm="LEV.13.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Kosodi esasedoti aicorakin ebe ilosete ibore yenejai adek, egolokini bobo apaarasia ace akanykaarei: </span></span><span data-usfm="LEV.13.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Irerei esasedoti, kodaunite adek ailosio: ido koany, arai mam adek ilocokino kaputoke, komam adek isiarakina, mam ŋes elai: icweikini kakim: eŋemiŋemi, arai epata toma arai kiŋa,</span></span></div><div class="ChapterContent_p__dVKHb"><span data-usfm="LEV.13.55" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Arai kirere esasedoti, ido koany, enyasuoro adek kodaunite ailosio, kosodi acilar kanapito, arai komukule, arai neewojitoi, arai neicipitai: </span></span><span data-usfm="LEV.13.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Arai eriŋa etakani kanapito, arai neewojitoi, arai neicipitai, arai kobore kere yenika emukule, elomunit: icweikini ibore ŋin yenejai adek kakim. </span></span><span data-usfm="LEV.13.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Anapito da, arai naewojitoi, arai naicipitai, arai ibore kere yenika emukule, yenilosi, arai anyou adek kamake, ŋes konyet ilosere nakiareit, koraun yenelai.”</span></span></div><div class="ChapterContent_p__dVKHb"><span data-usfm="LEV.13.58" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.13.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_content__RrUqA">Ŋol ŋes ekisil loka adek naka atapon kanapito naka ajul arai naka ebaputa, arai naewojitoi arai naicipitai, arai ibore kere yenika emukule, alimokin ebe elai, arai alimokin ebe mam elai.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.13">Learn More About Ebaibuli</a></div>