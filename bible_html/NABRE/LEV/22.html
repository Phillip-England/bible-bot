<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ilebin 22</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LEV.22" class="ChapterContent_chapter__uvbXo">
         <div class="ChapterContent_label__R2PLt">22</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LEV.22.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="LEV.22.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 6:3; 15:31; Any 13:12; 28:38; Mar 18:32; Ikis 15:19.</span></span><span class="ChapterContent_content__RrUqA"> “Kolimok Aaron ka odweke ebe. Kotiakunos koboro lukalaunak luka idwe luka Isirael, luetalaunete kamakaŋ, kinyeis aitisil ekakiror lokalaunan: arai eoŋ EJAKAIT. </span></span><span data-usfm="LEV.22.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 7:20.</span></span><span class="ChapterContent_content__RrUqA"> Kolimok kes ebe, Ŋolituŋanan loka aurikon kere anatar aturiokus, loikunyakini oboro lukalaunak, luitalaunete idwe luka Isirael mama ejai EJAKAIT, lomam elai, egelario etuŋanan ŋol kakonyeneka: arai eoŋ EJAKAIT. </span></span><span data-usfm="LEV.22.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 15:2,13; Mar 19:11,22.</span></span><span class="ChapterContent_content__RrUqA"> Ŋolituŋanan kere loka aur naka Aaron lokatapon, arai loelelei; mam ŋes enyami iboro lukalaunak, aitodol naelaunia. Ŋol da loetirori ibore yenimam elai kanuka lukatwak, arai etuŋanan loeleleete ikinyomoke luka aur; </span></span><span data-usfm="LEV.22.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 11:24; 15:7,19.</span></span><span class="ChapterContent_content__RrUqA"> Arai ŋol loetirori ibore yeneliat, yenituluori ŋes lomam elai, arai ituŋanan yenepedori aituluor ŋes lomam elai, namam aila naka epone kere; </span></span><span data-usfm="LEV.22.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 10:22.</span></span><span class="ChapterContent_content__RrUqA"> Etuŋanan loetirori idio kaŋul eraun lomam elai kiton eboŋ, mam enyami iboro lukalaunak, dimarai kilon akekuan kakip. </span></span><span data-usfm="LEV.22.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 18:11.</span></span><span class="ChapterContent_content__RrUqA"> Naelomaria akoloŋ, eraun loelai; kokau enyami iboro lukalaunak, naarai erai atapake. </span></span><span data-usfm="LEV.22.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:31; Leb 17:15; Esk 44:31.</span></span><span class="ChapterContent_content__RrUqA"> Ŋin yenetwani bon, arai yenepoopoete itian, mam enyami ŋul amunaun bon: arai eoŋ EJAKAIT. </span></span><span data-usfm="LEV.22.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 28:43; Mar 18:22.</span></span><span class="ChapterContent_content__RrUqA"> Aso do koricito kesi akakirot, kinyeis aibwok aronis, kotwaka kaŋin, arai emunaunete ŋin: arai eoŋ EJAKAIT loetalauni kes.</span></span></div><div class="ChapterContent_p__dVKHb"><span data-usfm="LEV.22.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.22.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 29:33; Mar 3:10; 1 Sam 21:6.  </span></span><span class="ChapterContent_content__RrUqA"> Siri emoit kenyam ibore yenikalaunan: mam epejonon loka esasedoti, arai ekewoteon, enyami ibore yenikalaunan. </span></span><span data-usfm="LEV.22.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye arai kegwel esasedoti etuŋanan, loegweli kapesanake, ŋol enyami; ka ŋul da luaurikinio togoke, enyamete atapake. </span></span><span data-usfm="LEV.22.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Arai kedukoki akoku naka esasedoti emoit, mam ŋin enyami ainakinet naijaŋio koboro lukalaunak. </span></span><span data-usfm="LEV.22.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 38:11; Mar 18:11.</span></span><span class="ChapterContent_content__RrUqA"> Konye arai akoku naka esasedoti erai apuserut, arai naireŋe tai, komamei ikoku, arai keboŋu togo loka papake, kwape keiditeuke, enyami ŋin atap naka papake: konye mam emoit enyami. </span></span><span data-usfm="LEV.22.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 5:15,16.</span></span><span class="ChapterContent_content__RrUqA"> Arai kenyam etuŋanan ibore yenikalaunan komam ejei, iyatakini idiopet kokany mama ejai, kosodi ainakin esasedoti ibore yenikalaunan. </span></span><span data-usfm="LEV.22.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 18:32.</span></span><span class="ChapterContent_content__RrUqA"> Mam kes itisilete iboro lukalaunak luka idwe luka Isirael, lueinakinete EJAKAIT; </span></span><span data-usfm="LEV.22.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Aisibwok numam adolit nueyaunete aronis, naenyamiata iborokec lukalaunak: naarai arai eoŋ EJAKAIT loetalauni kes.”</span></span></div><div class="ChapterContent_p__dVKHb"><span data-usfm="LEV.22.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.22.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="LEV.22.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:14.</span></span><span class="ChapterContent_content__RrUqA"> “Kolimok Aaron, ka odweke, ka idwe kere luka Isirael ebe, ŋinituŋanan kere yenika ekek loka Isirael, arai yenika imo koIsirael, yeneinakini ainakineteke, arai naka aiyaposiokec, arai naka ainakinetakec nuka akot, nueinakinete EJAKAIT araun ainakinet naicweio; </span></span><span data-usfm="LEV.22.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Iinakinete yenikiliokit yenimam eŋwalit, yenika imoŋin, yenika imerekekin, arai yenika akinei, tetere kicamunio yes. </span></span><span data-usfm="LEV.22.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:1; 15:21; Mal 1:8,14; Pes 5:27; Bur 9:14; 1 Pet 1:19.</span></span><span class="ChapterContent_content__RrUqA"> Konye ŋin kere yeneŋwalit, mam iinakinete ŋin: naarai mam ecamunio kanukus. </span></span><span data-usfm="LEV.22.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:3,8; Ikis 23:21; Sab 61:8; 65:1; Lim 5:4,5.</span></span><span class="ChapterContent_content__RrUqA"> Ŋinituŋanan kere yeneinakini asubanit naka ainakineta nuka ainapakin mama ejai EJAKAIT aitodolio aiyaposit, arai araun ainakinet naka akot, yenikosipan loka aituk arai loka amerekekin, ibus araun yenedoliorit cut acamunio: siri ŋes eŋwalit. </span></span><span data-usfm="LEV.22.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Yenemudukana, arai yenebilil, arai yenicodo, arai yenejai ajim, arai egwenyigweny, arai yenika asalab, siriinakinete ŋul mama ejai EJAKAIT, karaida ainakin kes kotem aicweio mama ejai EJAKAIT. </span></span><span data-usfm="LEV.22.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 21:18.</span></span><span class="ChapterContent_content__RrUqA"> Ipedori ainakin emoŋ lotobait arai imerekek yenejai ibore yeniyatakina, arai yenimam edolit atutubetake, araun ainakinet naka akot; konye mam ecamunio aitodolio aiyaposit. </span></span><span data-usfm="LEV.22.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Ŋin yeneiikinito, arai yeniriecakinitai arai yenebulul, arai yenetuboro itouke, siriinakinete ŋin mama ejai EJAKAIT: siriswamaenenete kwaŋin kakwapukus. </span></span><span data-usfm="LEV.22.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:15; Mal 1:14.</span></span><span class="ChapterContent_content__RrUqA"> Siriinakinete atap naka Ekusideke kotoma kaŋul kere karaida kakan naka emoit; naarai abosusukec ejai kotomakec, eŋwalito: mam ecamunio kanukus.”</span></span></div><div class="ChapterContent_p__dVKHb"><span data-usfm="LEV.22.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.22.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="LEV.22.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:30.</span></span><span class="ChapterContent_content__RrUqA"> “Keurii imoŋ, arai imerekek, arai ikalol, esalakini enaki totoke adaun apaarasia akanykaarei; ageun kapaaran nakikanyetekauni ka adepar ecamunio araun ainakinet naeinakinere kakim mama ejai EJAKAIT. </span></span><span data-usfm="LEV.22.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 22:6.</span></span><span class="ChapterContent_content__RrUqA"> Arai erai aiteŋ arai amerekek sirikiarata ŋes ka ikekoku kere kadiopetepaaran. </span></span><span data-usfm="LEV.22.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 107:22; 116:17; Amo 4:5.</span></span><span class="ChapterContent_content__RrUqA"> Naiinanakiniata asubanit naka aimal mama ejai EJAKAIT, iinakinete ŋes tetere kicamunio. </span></span><span data-usfm="LEV.22.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Enyamio kapaaran kaŋin; sirikiteperoosi kiton tupuruc: arai eoŋ EJAKAIT.</span></span></div><div class="ChapterContent_p__dVKHb"><span data-usfm="LEV.22.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LEV.22.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 19:37; Mar 15:40; Ikis 4:40.  </span></span><span class="ChapterContent_content__RrUqA"> Kanuka ŋun koricito aicorakinetaka, kiswamaenenete: arai eoŋ EJAKAIT. </span></span><span data-usfm="LEV.22.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 6:3; Mat 6:9; Luk 11:2; Yok 12:28.</span></span><span class="ChapterContent_content__RrUqA"> Sirikitisiloto ekakiror; konye ketalaunio eoŋ kodwe luka Isirael: arai eoŋ EJAKAIT loketalauni yes, </span></span><span data-usfm="LEV.22.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 6:7.</span></span><span class="ChapterContent_content__RrUqA"> Loketolomuni yes kakwap nako Misiri, araun Ekusideke: arai eoŋ EJAKAIT.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ilebin 22<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LEV.22">Learn More About Ebaibuli</a></div>