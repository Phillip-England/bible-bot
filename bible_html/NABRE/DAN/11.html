<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Daniel 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DAN.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DAN.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Dan 9:1; 5:31.  </span></span><span class="ChapterContent_content__RrUqA"> “Eoŋ da, kokaru losodit loka Dario Emedit, abu kabwo aiticat ka aitogogoŋ ŋes. </span></span><span data-usfm="DAN.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kwana da ketodikini jo abeit. Koany, ebwoete ikabakan iuni bobo koPeresia; Iokiwononet da itelekari noi kes kere kabar; ido kegogoŋor kanuka abarake, isidiki kere ejie kajakanut naka Yonan. </span></span><span data-usfm="DAN.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 7:6; 8:4,5.</span></span><span class="ChapterContent_content__RrUqA"> Ebwoi da ekabaka lokagogonon, loirumi kayait naepol, iswamai ŋesi kwape ekotor. </span></span><span data-usfm="DAN.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 7:8; 8:8,22; Mat 12:25.</span></span><span class="ChapterContent_content__RrUqA"> Ido naebwoia ŋesi, ebila akejakanut, etiakatiakaun mama ejaas ikwamin luonon luka akuj; konye mam ekorakinio aurike karaida kwape ejaar airumiteke naerumit; naarai erutorio akejakanut, mama ejaas ice luegelara.</span></span></div><div class="ChapterContent_p__dVKHb"><span data-usfm="DAN.11.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">“Egogoŋ ekabaka loka ari naka eŋalakimak, konye ediopet kokapolokoke egogoŋ adepar ŋes; airumiteke da eraun airumit naepol. </span></span><span data-usfm="DAN.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Ketuboros ikar imorikikinos nepepe; ebuni akoku naka ekabaka loka ari naka eŋalakimak mama ejai ekabaka loka ari naka agolitomei aitutuk: konye mam nin icasi kapedor naka akekan; mam ŋol da ebwoi karaida aurike; konye ijaikinio ŋin, ka nul lukeyaunete, ka nol lokeurie, ka ŋol da loabu kitogogon ŋes kapakio kanun,</span></span></div><div class="ChapterContent_p__dVKHb"><span data-usfm="DAN.11.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">“Konye ebwoi atenut naelomuni kaliasike aiboisike, edolokini ŋesi ajore, elomari ore loegogon loka ekabaka loka ari naka agolitomei, esurokini kes, ipikori da. </span></span><span data-usfm="DAN.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Enatari da idekesiokec, ka aputosiakec nuecalara, ka iborokec luejok luka epuesa ka luka esabu, ayaŋaar Misiri; ido edauni icekaru komam esurokini ekabaka loka ari naka agolitomei. </span></span><span data-usfm="DAN.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Elomari ŋesi ajakanut naka ekabaka loka ari naka eŋalakimak, konye eboŋori akwapuke,</span></span></div><div class="ChapterContent_p__dVKHb"><span data-usfm="DAN.11.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 8:8; Yer 46:7,8; Dan 9:26.  </span></span><span class="ChapterContent_content__RrUqA"> “Ejiosi odweke, etukonokinete ajore naepol naka irioneta lukapolok iyatanakini ŋes abunore, elelei, etubori; kosodi aboŋun ejie kiton aiboisike naegogon. </span></span><span data-usfm="DAN.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Enyunyurikini ekabaka loka ari naka eŋalakimak, elomuni ejie kaŋes, ŋes ekabaka loka ari naka agolitomei; itonyouni aiore naepol, ijaikinio da ajore akanike. </span></span><span data-usfm="DAN.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:19; Awa 16:18; Isa 10:7-13; Dan 5:19,20.</span></span><span class="ChapterContent_content__RrUqA"> Naeyanaaria ajore, kiturokin eketau: ibirokini ilukumin luipu, konye mam ipikori. </span></span><span data-usfm="DAN.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Eboŋuni ekabaka loka agolitomei, itonyouni ajore naepol aitelekarit nasodit; ido ketuboros ikar iyatanakini abunore kajore naepol ka iboro da luipu,</span></span></div><div class="ChapterContent_p__dVKHb"><span data-usfm="DAN.11.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">“Kapaarasia kanun ebwoikinete luipu asurokin ekabaka loka ari naka eŋalakimak: ido itonyounos idwe luka luemeneraka kotunakon aiticat aitapoet; konye ibiroros. </span></span><span data-usfm="DAN.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 6:6; Sab 33:16.</span></span><span class="ChapterContent_content__RrUqA"> Kosodi do ekabaka loka agolitomei abunore, eduki etut, irumiar ere loebwaitai: mam ebwoete irionera luka eŋalakimak, karaida iketuŋa luaseunitai, mam da ejaun agogoŋ aibwo, </span></span><span data-usfm="DAN.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:5.</span></span><span class="ChapterContent_content__RrUqA"> Konye ŋol loebuni asurokin ŋes iswamai kwape ekotor, mam idio da yenebwoikini ŋes: ebwoi ŋesi kakwap nakaibuses, ejauni amudiar akanike. </span></span><span data-usfm="DAN.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 20:3; Dan 9:26.</span></span><span class="ChapterContent_content__RrUqA"> Itemokini akonyeneke abunore kagogon kere naka ajakanutuke, eyaŋauni lukabeit nepepe kaŋes; iswamai ŋun; ikorakini ŋes akoku naka aŋor amudiar ŋes; konye mam ebwoi, karaida aisigalikin ŋes. </span></span><span data-usfm="DAN.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Akaulo kanun ibeloori akekonyen mama ejaas apujana, irumiari nuipu: konye itasani ekapolon amorosit nakeyauni ŋol; eebo, inyakakini ŋes amorositike. </span></span><span data-usfm="DAN.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 37:36.</span></span><span class="ChapterContent_content__RrUqA"> Kosodi konyet aibeloor akekonyen mama ejaas ireria luegogon luka akwapuke elopet: konye iguikini, kibiror, komam bobo etakanuni.</span></span></div><div class="ChapterContent_p__dVKHb"><span data-usfm="DAN.11.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">“Kosodi do enyouni ediopet aiboisike itotori eketeleman esolo kotoma aibuses naka ajakanut: konye kapaarasia nuikidioko emudiario, konye mere kanyunyura, karaida kojie. </span></span><span data-usfm="DAN.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 3:13; 2 Sam 15:6.</span></span><span class="ChapterContent_content__RrUqA"> Enyouni ekes Ioemwanitai aiboisike, lomam sek einakinitai aibuses naka ajakanut: konye ebuni ŋesi kapak nakainapakin, eyaŋaari ajakanut kanuka akiro nukaijodijod. </span></span><span data-usfm="DAN.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 8:10,24.</span></span><span class="ChapterContent_content__RrUqA"> Elelearete ajoresio kwape kakalele kakonyeneke, ebilas; eebo, ekapolon loka aitutuket da. </span></span><span data-usfm="DAN.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kedautu aitutuk iswamai kaliokonut; naarai edokari, eraun lokagogon, kojaas kituna luikidioko. </span></span><span data-usfm="DAN.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kapak nakainapakin elomari aiboisio nuitelekarito amio nukobuku; iswamai numam lukapapake iswamatos, karaida lukapapaake; ekorakini kes lumejauna, ka lunatuna, ka iboro da: eebo, ebilakini iboteike asurokin ireria luegogon, adaun apak. </span></span><span data-usfm="DAN.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Ido isidiki akepedor ka aketitin asurokin ekabaka loka ari naka eŋalakimak kajore naepol: itijie da ekabaka loka ari naka eŋalakimak ŋes ejie kajore naepol noi naededen: konye mam ebwoi, naarai ebilakinete ŋes ibotei. </span></span><span data-usfm="DAN.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 7:5.</span></span><span class="ChapterContent_content__RrUqA"> Eebo, nul luenyamete ikenyamat, kes ca emudiarete ŋes, elelei ajoreke: ibiroros luipu edanyio. </span></span><span data-usfm="DAN.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 12:2.</span></span><span class="ChapterContent_content__RrUqA"> Ido ikabakan nul luarei, ibwaikinete itauonokec ameŋeranut, esabanakinete enyamete nepepe: konye mam ekeriakaros; naarai ejaun esaŋe kapak naeseunitai. </span></span><span data-usfm="DAN.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋes konyet ebonoria akwapuke kiboro luipu; konye esurokini eketau aitutuket nakalaunan: iswamai nuekoto, kobonori do akwapuke.</span></span></div><div class="ChapterContent_p__dVKHb"><span data-usfm="DAN.11.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">“Bbonori do kapak naeseunitai, elomari ari naka eŋalakimak; konye mam ejaun kapak kaŋin kwape sek ajaar nasodit, </span></span><span data-usfm="DAN.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 24:24; Yer 2:10.</span></span><span class="ChapterContent_content__RrUqA"> Naarai epote ameerin nuka Kitim asurokin ŋes; ŋes konyet iburakinia, eboŋori, enyunyurikini aitutuket nakalaunan, iswamai nuekoto; eboŋori do ibwaikini etau ŋul luejalete aitutuket nakalaunan. </span></span><span data-usfm="DAN.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 9:27; 8:11; 12:11; Mat 24:15; Mk 13:14.</span></span><span class="ChapterContent_content__RrUqA"> Ebwoete irioneta kowaike, itisilianete aibois nakalaunan, ŋes ere loegogon, elemarete asubanit natir, esipokinete etal loisimejeikini. </span></span><span data-usfm="DAN.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 28:9.</span></span><span class="ChapterContent_content__RrUqA"> Itapaari ŋesi kaijodijod ŋul lueswamaete nueroko asurokin aitutuket: konye do icasito ituŋa Iuejenete Ekecedeke, iswamaete nukatitin. </span></span><span data-usfm="DAN.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mal 2:7; Bur 11:35.</span></span><span class="ChapterContent_content__RrUqA"> Lukacoa da lukotoma otuŋa ituutoorete luipu: konye ibirokinos okileŋ, ka akim, ka aijoreorio, ka anatario, apaarasia nuipu. </span></span><span data-usfm="DAN.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kosodi naibirorotor, inarakinio kainarakin naedit: konye imorikikinos luipu mamakee kakiro nukaijodijod. </span></span><span data-usfm="DAN.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ibiroros da ice kakesi lukacoa, aililiaun kes, aitesegaar, aitalaun kes aitodol apak nakawasia: naarai eroko ejai apak naeseunitai.</span></span></div><div class="ChapterContent_p__dVKHb"><span data-usfm="DAN.11.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ses 2:3-4; Apu 13:5-6.  </span></span><span class="ChapterContent_content__RrUqA"> “Iswamai ekabaka kwape ekotor; iturokin, itopoloor bon aitelekar ecedeke kere, inera da nukaumokin aluikin Edeke loka idekesio: ekerianari da aitodol naitodolikinio anyunyura; naarai nuepeleikinitai iswamao, </span></span><span data-usfm="DAN.11.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 14:13.</span></span><span class="ChapterContent_content__RrUqA"> Mam da epodokini idekesio luka lukapapaake, karaida loimielas aŋor, karaida apod edeke kere: naarai etopoloor aitelekar kere. </span></span><span data-usfm="DAN.11.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Konye kaiboisike itubusikini edeke loka ireria luegogon: itubusikini edeke lomam kolo ajenete lukapapaake kesabu, ka epuesa, ka amor nuka akais nuipu, ka iboro luketiai loepol. </span></span><span data-usfm="DAN.11.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Ikwaikini da ireria luegogon aitelekarit kinarakinite edeke lomoit; nul da luecamunete ŋes iyatakini aibuses: einakini kes airum luipu, ekori akwap kanuka etiai.</span></span></div><div class="ChapterContent_p__dVKHb"><span data-usfm="DAN.11.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.11.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">“Kapak da nakosane eremori ŋes ekabaka loka ari naka eŋalakimak: ebuni ekabaka loka ari naka agolitomei asurokin ŋes kwape etapipirio, kagalin, ka ikebwanenok, ka ameerin nuipu; elomari ŋesi akwapin, elelei, etubori. </span></span><span data-usfm="DAN.11.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Elomari da akwap nakaibuses, ibirokini luipu: konye itaiario nu kakanike, Edom, ka Moab, ka lukapolok luka idwe luka Amon. </span></span><span data-usfm="DAN.11.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Eriori da akekan akwapin: akwap da nako Misiri mam ekui. </span></span><span data-usfm="DAN.11.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Konye edumuni apedor kama ejaas ainadisio nuka esabu ka nuka epuesa, ka iboro da kere luka akais nuipu luko Misiri: etupakinete ŋes Ilibian ka Itiopian. </span></span><span data-usfm="DAN.11.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Konye isiyalononoete ŋes iyemuto luepote kokide, kari da naka agolitomei: elomari kanyunyura naededen amudiar, ka aidany da cut luipu. </span></span><span data-usfm="DAN.11.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 48:2.</span></span><span class="ChapterContent_content__RrUqA"> Ido iraikini iweman lukotogoke lokapolou kidiŋ kaŋolol ka eronat lokaibuses lokalaunan; konye edolokini osaŋeke, komam yeniŋarakini ŋes.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Daniel 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DAN.11">Learn More About Ebaibuli</a></div>