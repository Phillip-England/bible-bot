<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Daniel 9</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DAN.9" class="ChapterContent_chapter__uvbXo">
         <div class="ChapterContent_label__R2PLt">9</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DAN.9.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Dan 1:21; 5:31.  </span></span><span class="ChapterContent_content__RrUqA"> Kokaru losodit loka Dario okoku loka Akasuero, loka aur naka Imedin, loaraun ekabaka loka ajakanut naka Ikaludean; </span></span><span data-usfm="DAN.9.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:21; Esr 1:1; Yer 25:11,12; 29:10.</span></span><span class="ChapterContent_content__RrUqA"> kokaru losodit loka airumiteke abu eoŋ Daniel kajenu kanuka iitabon etiai loka ikar luibusakinit atubor aitodolikin aimejeikin naka Yerusalem kwape ejaar akirot naka EJAKAIT mama ejai enabi Yeremia, kes ikar akaisakanykaarei. </span></span><span data-usfm="DAN.9.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kagipa mama ejai EJAKAIT Edeke, amoot ailip, ka aiŋaiŋa, kekanyi eteŋei, kanapite epuko ka ekurwon. </span></span><span data-usfm="DAN.9.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kelip EJAKAIT Ekadeke, kalimo, kenera ebe, “Wu EJAKAIT Edeke lopeti, loketasuro, loitodoli aitutuket ka aitim mama kanul lueminas ŋes korieito da akeicorakineta; </span></span><span data-usfm="DAN.9.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 8:47; Esr 9:6; Nek 1:6; 9:33,34; Sab 106:6; Isa 64:5-7; Yer 3:25; 14:7.</span></span><span class="ChapterContent_content__RrUqA"> Kidiaka isio, kiswama nukepali, kikwaik erono, kipaliiki isio apaar ainyein aituutooretakon, ka itubesiakon. </span></span><span data-usfm="DAN.9.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:15,16.</span></span><span class="ChapterContent_content__RrUqA"> Mam kipou keirasi ikonibulesin inabin, luapotu kinerasi kokirorikon mama ejaas ikabakanakosi, ka ikapolokokosi, ka lukapapaakosi, ido mama ejaas ituŋa kere luka akwap. </span></span><span data-usfm="DAN.9.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Wu EJAKAIT, adolit ŋes nakon, konye do kirumito sio ileje, kwape lolo; ituŋa luka Yuda, ka luibojete koYerusalem, ka Isirael kere, lueapiete ka luelwaka, anatar akwapin kere nukireneari ijo kes, kanuka adiakaret naadiakasi mama ijai ijo. </span></span><span data-usfm="DAN.9.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Wu EJAKAIT, kirumito sio ileje, ikosikabakan, ka ikosikapolok, ka lukapapaakosi, naarai kipou kadiakasi kamakon. </span></span><span data-usfm="DAN.9.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:6; Mar 14:18; Nek 9:17; Yok 2:13.</span></span><span class="ChapterContent_content__RrUqA"> Aitim ka aisioni eraas nuka EJAKAIT Ekosideke; karaida kipou kepaliikis ŋes: </span></span><span data-usfm="DAN.9.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">kwabo mam kirimarit eporoto loka EJAKAIT Ekosideke alosenen okisilake, lukibwaikin kakonyenekosi kobulesinike inabin. </span></span><span data-usfm="DAN.9.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 1:5,6; Yer 8:10; Ikis 27:15-26.</span></span><span class="ChapterContent_content__RrUqA"> Eebo, ebuca Isirael kere ikonikisila, apaasi, kinyeis arimar ekoniporoto: ŋes kibukokinere ekenit ka aiyaposit naewadikatai okisila luka Musa ekeiaanakinan loka Edeke; naarai kidiaka kamake. </span></span><span data-usfm="DAN.9.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Aku 2:17; Mat 5:18.</span></span><span class="ChapterContent_content__RrUqA"> Kitogogon ŋesi akekiro, nuenera aluikin sio, ka ikatubokokosi lukitubonokinete sio; nakiinunia sio aronis naepol: naarai kwap kakuj kere mam apeŋo iswamakinitai kwape eswamakinere Yerusalem. </span></span><span data-usfm="DAN.9.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kibunok sio aronis na kere, kwape iwadikatere okisila luka Musa: kwabo mam kipou kenainaata asianut naka EJAKAIT Ekosideke, kajalata numam adolitekos, kamisiikis akonibeit. </span></span><span data-usfm="DAN.9.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kanuka nun kirerei EJAKAIT aronis, koinu mamakos: naarai edolit EJAKAIT Ekosideke kakeswamisio kere nuiswamai, mam da kipou karimasi ekeporoto. </span></span><span data-usfm="DAN.9.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kwana da, wu EJAKAIT Ekosideke, lokitolom ikonituŋa kakwap nako Misiri kakan nakagogon, ido ibu kodumunia ekiror, kwape lolo; kidiaka isio, kiswama nueroko. </span></span><span data-usfm="DAN.9.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Wu EJAKAIT, kwape ejaar adolitekon kere, kenainait, kibelok anyunyurakon ka aisiopokon anyoun korekon Yerusalem, eronatakon lokalaunan: naarai kanuka aronisiokosi ka numam adolit nuka lukapapaakosi, aluor Yerusalem ka ikonituŋa amorosit mama ejaas nul kere lukirimorito, </span></span><span data-usfm="DAN.9.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aso do, wu EJAKAIT Ekosideke, kiira ailip naka ebulesitikon, ka ainain ake, kitacaik akonikonyen aiboisikon nakalaunan naesil, kanuka EJAKAIT. </span></span><span data-usfm="DAN.9.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Wu Ekadeke, kitoik akonikit, kopup; kokweny, kosesen amejeikosi, ka ere loemaikinitai ekonikiror: naarai mam kiyauni ainainakosi akonyenekon kanuka adolitekosi, konye kanuka akoniitim naepol. </span></span><span data-usfm="DAN.9.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Wu EJAKAIT, kiira; wu EJAKAIT, kisioni: wu EJAKAIT, kopup, kiswama; sirikiyap; kanukon, wu Ekadeke, naarai emaikinitai erekon ka ituŋakon ekonikiror.”</span></span></div><div class="ChapterContent_p__dVKHb"><span data-usfm="DAN.9.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.9.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodi napenerar, elipi, alimori da akaronis ka aronis naka ikatuŋa Isirael, ayait da aiŋaiŋaka akonyen nuka EJAKAIT, Ekadeke kanuka eronat lokalaunan loka Ekadeke; </span></span><span data-usfm="DAN.9.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:19,26.</span></span><span class="ChapterContent_content__RrUqA"> Eebo, eriŋa enera kailip, aponi kitoporounoi katipet etuŋanan Gaburiel, loabu kaany kaitapoet kageunet, kikuny kapak naka ainakinet naka atiboŋ. </span></span><span data-usfm="DAN.9.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ketejenik, kiner keoŋ, kotema atiar, “Ŋo Daniel, alom eoŋ kwana aitedesiar jo toma aijen, </span></span><span data-usfm="DAN.9.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ageunet naka aiŋaiŋakon kolom aicorakinet, abunit eoŋ da alimokin jo: naarai kiminai noi: asa koomoom akirot, kojen aitapoet.</span></span></div><div class="ChapterContent_p__dVKHb"><span data-usfm="DAN.9.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DAN.9.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">“Ecorakin asabaton akaisakanykaarei otunakon korekon da lokalaunan, aitanan adiakar, adaun da aronisio aitulue numam adolit, ainun adolit namam enaŋi, aipue da aitapoet ka enabi, ainyonyoikin da aibois nakalaunan noi akinyet. </span></span><span data-usfm="DAN.9.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Aso do kojen komisiik, ageun naalomunia aicorakinet ainyakar ka aiduk Yerusalem kiton ekapolon loinyonyoikinio akinyet, ejaunos asabaton akanykaarei: asabaton da akaisakanykape ka nuarei, kodukoi bobo, irotin ka arwatatin, konye kapakio nuka ican. </span></span><span data-usfm="DAN.9.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 53:8.</span></span><span class="ChapterContent_content__RrUqA"> Ketuboros asabaton nun akaisakanykape ka nuarei, emudiario loinyonyoikinio akinyet, mam ejaun kibore: emudiarete ituŋa luka ekapolon loebuni ere ka aibois nakalaunan; ejaun esaneke kakalele, ejaunos da ijiisio kiton osaŋe; epeleikinitai aisimejeikin. </span></span><span data-usfm="DAN.9.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 11:31; 12:11; Mat 24:15; Mk 13:14.</span></span><span class="ChapterContent_content__RrUqA"> Itogogoni ŋesi aitutuket kaluipu adaun asabato adiopet: itanani asubanit ka ainakinet atutubet naka asabato; ebuni da ŋol loisimejeikini kabebenok naka italesio; aitodol neebukokinere esaŋe loepeleikinitai mama ejai loisimejeikini.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Daniel 9<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DAN.9">Learn More About Ebaibuli</a></div>