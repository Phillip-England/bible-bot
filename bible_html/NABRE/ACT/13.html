<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aswamisio 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ACT.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="ACT.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 11:27.  </span></span><span class="ChapterContent_content__RrUqA"> Ko Antiokia, kokanisa lokejai kanen koiaas inabin ka ikesisianakinak, kes Baranaba, ka Simeon loenyaritai Niger, ka Lukio loko Kurene, ka Manaen Lokitanakio nepepe ka Kerode ekabaka, ka Saul da. </span></span><span data-usfm="ACT.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 9:15.</span></span><span class="ChapterContent_content__RrUqA"> Kosodi napijaanakinete Ejakait, ka ailuŋ, kotema Emoyo Lokalaunan atiar, “Kogitakinai Baranaba ka Saul kanuka aswam naanyarakinit kes.” </span></span><span data-usfm="ACT.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 6:6; 14:23; 1 Tim 4:14; 5:22.</span></span><span class="ChapterContent_content__RrUqA"> Kosodi kedaut ailuŋ ka ailip, kidokokis kes akecekanin kotwarata.</span></span></div><div class="ChapterContent_p__dVKHb"><span data-usfm="ACT.13.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 15:39.  </span></span><span class="ChapterContent_content__RrUqA"> Kosodi kijuka Emoyo Lokalaunan kijesaros Seleukia; kenyoutu kanen kikwaŋaros kiton Kupuro. </span></span><span data-usfm="ACT.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 12:12,25; 13:13.</span></span><span class="ChapterContent_content__RrUqA"> Nakedolioto Salamis, kolimonokis akirot naka Edeke katukosia nuka Iyudayan. Kojaas ka Yokana ijaanakini kes. </span></span><span data-usfm="ACT.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Nakedauniata aitor apujan kere kiton Papo, kodumut ekacudan, enabi lokeŋalan, Eyudayat, ekekiror Bar-Yesu; </span></span><span data-usfm="ACT.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">kejaas etuŋanan ŋol nepepe ka ekayaiton, Serugio Paul, etuŋanan loka acoa. Konyara ekayaiton Baranaba ka Saul, kokoto aiirar akirot naka Edeke. </span></span><span data-usfm="ACT.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Tim 3:8.</span></span><span class="ChapterContent_content__RrUqA"> Konye Elumayo ekacudan (ŋes apolou naka ekekiror) kopegata kakes, kokoto aitapaar ekayaiton ainyein aiyuun. </span></span><span data-usfm="ACT.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Konye Saul, ŋes Paul, kilelebun Emoyo Lokalaunan, koŋanyak ŋes akonye, </span></span><span data-usfm="ACT.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kos 14:9.</span></span><span class="ChapterContent_content__RrUqA"> kobala ebe, “Ijo loileleba aimod ka aronis kere, ijo okoku loka Satan, lokasurup loka adolit kere, mam kereka inyeini aitapaar irotin luitenara luka Ejakait? </span></span><span data-usfm="ACT.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 9:8; Yok 9:39.</span></span><span class="ChapterContent_content__RrUqA"> Kwana da, koany, ejai akan naka Ejakait mamakon, imudukanar ijo, komam ianyuni akoloŋ adaun apak.” Atipet kodoik ŋes elisina ka amuton, koturiaitoi ka amoot luerikete kakan. </span></span><span data-usfm="ACT.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodi kiyu ekayaiton, nakeanyunia nukiswamao, naarai koumok aisisianakin naka Ejakait.</span></span></div><div class="ChapterContent_p__dVKHb"><span data-usfm="ACT.13.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 12:12,25; 15:38.  </span></span><span class="ChapterContent_content__RrUqA"> Kosodete kikwaŋaros Paul ka ikepaup anyoun koPapo, kodoloto Peruga toma Pampulia. Kinye kes Yokana kanen koboŋo Yerusalem. </span></span><span data-usfm="ACT.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye kes, konyout koPeruga kitoroto akwap kodoloto Antiokia ere loka Pisidia. Kolomas atukos kapaaran nakasabato, kiboikinos. </span></span><span data-usfm="ACT.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 15:21.</span></span><span class="ChapterContent_content__RrUqA"> Kedaut asoman ikisila ka inabin, kiyakiasi ikayaitok luka atukos mamakec ebe, “Iinacan, arai ijaas kakirot nakaicor ituŋa, kolimut.” </span></span><span data-usfm="ACT.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kobwo Paul kokwet kakan kobala ebe,</span></span></div><div class="ChapterContent_p__dVKHb"><span data-usfm="ACT.13.16" class="ChapterContent_verse__57FIw"><span class="ChapterContent_content__RrUqA">“Ikiliok luka Isirael, ka yes da luiyoŋito Edeke, kiirasi. </span></span><span data-usfm="ACT.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 1:7; 12:51; Isa 1:2; Any 6:1,6; 12:37,41; 14:8.</span></span><span class="ChapterContent_content__RrUqA"> Edeke loka ituŋa kalu luka Isirael abu koseu lukapapaawok, kitopoloo ituŋa nakiboiororoto kakwap nako Misiri, kitolom kakan naerioro. </span></span><span data-usfm="ACT.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:34; Ikis 1:31; Any 16:35.</span></span><span class="ChapterContent_content__RrUqA"> Apak bala naka ikar akaisaoŋon kotitiŋik kes kamodiŋ, </span></span><span data-usfm="ACT.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:1; Yos 14:1.</span></span><span class="ChapterContent_content__RrUqA"> Nakedaunia amudiar atekerin akanykaarei kotoma akwap nako Kanaan, koinak kes akecekwap araut airumet, apak naka ikar bala akwat aoŋon ka akaisakany. </span></span><span data-usfm="ACT.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 2:16; 1 Sam 3:20.</span></span><span class="ChapterContent_content__RrUqA"> Akaulo kaŋun koinak kes ikatubok kiton Samuel enabi. </span></span><span data-usfm="ACT.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 8:5; 10:21,24.</span></span><span class="ChapterContent_content__RrUqA"> Kosodete kilipa ekabaka; koinak Edeke Saul okoku loka Kis, lokateker naka Benyamin, apak naka ikar akaisaoŋon, </span></span><span data-usfm="ACT.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 13:14; 16:12,13; Sab 89:20; Isa 44:28; Bur 1:5; 5:5.</span></span><span class="ChapterContent_content__RrUqA"> Nakelemaria ŋol, kodakak Daudi araut ekabakakec; lokitejenuni ŋesi ebe, ‘Adum Daudi okoku loka Yese etuŋanan loitalakarit ekatau, loebuni aswam nuakoto eoŋ kere.’ </span></span><span data-usfm="ACT.13.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:12; Isa 11:1.</span></span><span class="ChapterContent_content__RrUqA"> Kotoma aur naka etuŋanan kaŋol ainu Edeke Isirael Eketaiaran, ŋes Yesu, kwape esumunitor. </span></span><span data-usfm="ACT.13.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 1:4; Luk 3:3.</span></span><span class="ChapterContent_content__RrUqA"> Eriŋa ŋesi ebuno abu Yokana koliŋak alimonokin ituŋa kere luka Isirael aibatis naka aitoronikin, </span></span><span data-usfm="ACT.13.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:11; Mk 1:7; Luk 3:16; Yok 1:20,27.</span></span><span class="ChapterContent_content__RrUqA"> Napedauni Yokana akelosit, kobala ebe, ‘Kiwomito eoŋ araut iŋai? Mam arai ŋol. Konye koany, ebunit kokaukaŋ lomam kebusakinit eoŋ alacar amuk nuka akejeke.’</span></span></div><div class="ChapterContent_p__dVKHb"><span data-usfm="ACT.13.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 107:20; Asw 13:46.  </span></span><span class="ChapterContent_content__RrUqA">“Iinacan, idwe luka aur naka Aburaam, ka luiyoŋito Edeke da kotomakus, ejukun akirot naka aitaiario mamawok. </span></span><span data-usfm="ACT.13.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 3:17; Yok 16:3.</span></span><span class="ChapterContent_content__RrUqA"> Naarai luiboiete koYerusalem, ka ikayaitokokec, kanu mam ajenuniata ŋes, karaida akiro nuka inabin nuesiomenenoo ŋinisabato, etodolikis kanuka atubokin ŋes, </span></span><span data-usfm="ACT.13.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 27:22-23; Mk 15:13-14; Luk 23:21-23; Yok 19:15.</span></span><span class="ChapterContent_content__RrUqA"> Karaida mam eanyunitos akirot naibusakinitor atwanare, konye kilipata Pilato koarai, </span></span><span data-usfm="ACT.13.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 27:57-61; Mk 15:42-47; Luk 23:50-56; Yok 19:38-42.</span></span><span class="ChapterContent_content__RrUqA"> Nakedauniata aitodolikin kere nukiwadikatai kanukeŋ, kijesut kokitoi, kibwaikis ates, </span></span><span data-usfm="ACT.13.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 3:15.</span></span><span class="ChapterContent_content__RrUqA"> Konye kitajaru ŋes Edeke kokatwak. </span></span><span data-usfm="ACT.13.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 1:3.</span></span><span class="ChapterContent_content__RrUqA"> Apaarasia nuipu kitakanikin ŋul lukedokarete nepepe kaŋes anyoun koGalilaya kiton Yerusalem, lueraas kwana ikajenakake mama ejaas ituŋa. </span></span><span data-usfm="ACT.13.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 13:23.</span></span><span class="ChapterContent_content__RrUqA"> Kiinunit isio yes akiro nukajokak nuka aisumunet nakeinakinio lukapapaawok, </span></span><span data-usfm="ACT.13.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 2:7.</span></span><span class="ChapterContent_content__RrUqA"> ebe etodolik Edeke oni ikecedwe aisumunet ŋin, kanuka aitajarun Yesu; kwape iwadikatere kotoma osabuli lokiareit ebe,</span></span></div><div class="ChapterContent_q1__wjdiM"><span data-usfm="ACT.13.33" class="ChapterContent_verse__57FIw"><span class="ChapterContent_content__RrUqA">‘Irai ijo Okokuka, Lolo kawuru jo.’</span></span></div><div class="ChapterContent_m__3AINJ"><span data-usfm="ACT.13.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 55:3.  </span></span><span class="ChapterContent_content__RrUqA"> Ido kanuka akirot kaŋin ebe etajaru ŋes kokatwak, kinye bobo aboŋor aibos, inera kwanata ebe,</span></span></div><div class="ChapterContent_q1__wjdiM"><span data-usfm="ACT.13.34" class="ChapterContent_verse__57FIw"><span class="ChapterContent_content__RrUqA">‘Kainakini yes arereŋesio nukalaunak ka nuicasito nuka Daudi.’</span></span></div><div class="ChapterContent_q1__wjdiM"><span data-usfm="ACT.13.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 16:10; Asw 2:27.  </span></span><span class="ChapterContent_content__RrUqA"> Kanuka ŋun inera kosabuli ece ebe,</span></span></div><div class="ChapterContent_q1__wjdiM"><span data-usfm="ACT.13.35" class="ChapterContent_verse__57FIw"><span class="ChapterContent_content__RrUqA">‘Mam icamuni Ekalaunanikon aibos.’</span></span></div><div class="ChapterContent_m__3AINJ"><span data-usfm="ACT.13.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 2:10; Tub 2:10; Asw 2:29.  </span></span><span class="ChapterContent_content__RrUqA"> Naarai Daudi, kedau aijaanakin ainerun naka Edeke katurike, abu kojotoor, kibwaikinai nepepe ka lukapapaake, kobos; </span></span><span data-usfm="ACT.13.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">konye ŋol lokitajaruni Edeke mam abu kobos, </span></span><span data-usfm="ACT.13.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 10:43; Mar 15:30; Bur 9:9; 13:20.</span></span><span class="ChapterContent_content__RrUqA"> Aso do iinacan, kojenutu ebe, kotoma otuŋanan kaŋol elimonokinio yes aisionio naka adiakanareta; </span></span><span data-usfm="ACT.13.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 10:4.</span></span><span class="ChapterContent_content__RrUqA"> ido kotomakeŋ ŋin yeniyuuni imarakinio adolit kakiro kere, numam epedorere aimarakin adolit kokisila luka Musa, </span></span><span data-usfm="ACT.13.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kbk 1:5.</span></span><span class="ChapterContent_content__RrUqA"> Aso kocoito, kinye akirot adoikin yes, nainerito inabin ebe:</span></span></div><div class="ChapterContent_q1__wjdiM"><span data-usfm="ACT.13.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kbk 1:5.  </span></span><span class="ChapterContent_content__RrUqA"> ‘Koanyutu, yes ikamenak, koumokis, kooliosi;</span></span></div><div class="ChapterContent_q1__wjdiM"><span data-usfm="ACT.13.41" class="ChapterContent_verse__57FIw"><span class="ChapterContent_content__RrUqA">Naarai eswamai eoŋ aswam kapaarasiakus,</span></span></div><div class="ChapterContent_q1__wjdiM"><span data-usfm="ACT.13.41" class="ChapterContent_verse__57FIw"><span class="ChapterContent_content__RrUqA">Aswam namam iyuunete cut, karaida kiilimonok ituŋanan yes.’ ”</span></span></div><div class="ChapterContent_p__dVKHb"><span data-usfm="ACT.13.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Napelomarete, kiŋaiŋaata alimokin akiro ŋun kasabato naatupakini. </span></span><span data-usfm="ACT.13.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 11:23.</span></span><span class="ChapterContent_content__RrUqA"> Nakisiarakinor atukokin naka atukos, apotu Iyudayan luipu ka ikebelokinok lueyoŋito Edeke kotupasi Paul ka Baranaba, lukinerasi kakes, kisicerededata aiyatakin kotoma asianut naka Edeke.</span></span></div><div class="ChapterContent_p__dVKHb"><span data-usfm="ACT.13.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kosodi kasabato naatupakini kotukokinos ituŋa luipu, aapie ere kere, aiirar akirot naka Edeke. </span></span><span data-usfm="ACT.13.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 13:50; 14:2.</span></span><span class="ChapterContent_content__RrUqA"> Konye nakeanyuniata Iyudayan ikodeta, kilelebun ekolo, kitepega nuenera Paul, komoromoroto da. </span></span><span data-usfm="ACT.13.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 3:26; 18:6; Mat 10:6; Luk 7:30.</span></span><span class="ChapterContent_content__RrUqA"> Kinerata Paul ka Baranaba katitiŋikin ebe, “Ibusakinit akirot naka Edeke ainerio ber kamakus. Konye naarai igaguarete kamakus, itubokinos bonik araut lumam ibusakinito aijar namam edaun, koany, kibelokin do mama ejaas Imo, </span></span><span data-usfm="ACT.13.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 42:6; 49:6.</span></span><span class="ChapterContent_content__RrUqA"> Naarai abu Ejakait kicorak sio kwaŋin ebe,</span></span></div><div class="ChapterContent_q1__wjdiM"><span data-usfm="ACT.13.47" class="ChapterContent_verse__57FIw"><span class="ChapterContent_content__RrUqA">‘Kebwaik jo araut aica naka Imo,</span></span></div><div class="ChapterContent_q1__wjdiM"><span data-usfm="ACT.13.47" class="ChapterContent_verse__57FIw"><span class="ChapterContent_content__RrUqA">Tetere iyauni aitajario kiton osaŋeta luka akwapin.’ ”</span></span></div><div class="ChapterContent_p__dVKHb"><span data-usfm="ACT.13.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.13.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 11:18; Rom 8:29.  </span></span><span class="ChapterContent_content__RrUqA"> Nakiirariata Imo ŋun, kiyalamikinos, kitopoloos akirot naka Ejakait; ŋul da lukelosikinito aijar namam edaun kiyuut do. </span></span><span data-usfm="ACT.13.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Kisiarakin akirot naka Ejakait akwap ŋin kere. </span></span><span data-usfm="ACT.13.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Konye kicecemoto Iyudayan aŋor nueyoŋito nukapolou ka ikeŋarenikinok luka ere, kisidikoto aimanit Paul ka Baranaba, kireŋeasi koikorunokec. </span></span><span data-usfm="ACT.13.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:14; Mk 6:11; Luk 9:5; 10:11; Asw 18:6.</span></span><span class="ChapterContent_content__RrUqA"> Konye kilakilakata adai nuka akejekec, koloto Ikonium. </span></span><span data-usfm="ACT.13.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Kilelebunos ikesisiak aiyalama ka Emoyo Lokalaunan.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aswamisio 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ACT.13">Learn More About Ebaibuli</a></div>