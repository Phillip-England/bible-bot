<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aswamisio 27</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ACT.27" class="ChapterContent_chapter__uvbXo">
         <div class="ChapterContent_label__R2PLt">27</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="ACT.27.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 25:12.  </span></span><span class="ChapterContent_content__RrUqA"> Kosodi nakicorakinere sio aikwaŋar kiton Italia, kijaikis Paul ka ienan ice mama ejai ekapolokiton erioŋet loka Augusito, ekekiror Yulio. </span></span><span data-usfm="ACT.27.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 19:29; 20:4.</span></span><span class="ChapterContent_content__RrUqA"> Kadokas ataker naka Aduramutio, nakekapakina alosit kiton oreria luka oitolima luka Asia, kekwaŋasi, kauparos ka Arisitariko Emakedoniat loko Sesalonika. </span></span><span data-usfm="ACT.27.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 24:23; 28:2,16.</span></span><span class="ChapterContent_content__RrUqA"> Apaaran naatupakini kadolo Sidon; kikonak Yulio Paul asianut, kocamak ŋes alosit mama ejaas ipaperoke tetere imukeo. </span></span><span data-usfm="ACT.27.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kanyoutu kanen kekwaŋaros kediata keririto Kupuro, naarai kemeunito ikwamin kakonyen. </span></span><span data-usfm="ACT.27.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Ketoro aŋolol naka Kilikia ka Pampulia, kadolo Mura nako Lukia. </span></span><span data-usfm="ACT.27.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kanen kodum ekapolokiton ataker naka Alegesanderia idiai Italia, kadokikis ŋin, </span></span><span data-usfm="ACT.27.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kekwaŋaros motimot apaarasia nuipu, kadolo Kinido kationis, ido naarai kitikokinit ekwam, keririata Kurete katereikina Salumone, </span></span><span data-usfm="ACT.27.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Ketoroto kationis aapu koitolima, kadolo aibois naenyaritai Odoketa Lukajokak naidunyas ka ere Lasea.</span></span></div><div class="ChapterContent_p__dVKHb"><span data-usfm="ACT.27.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Kor 11:25,26; Leb 16:29.  </span></span><span class="ChapterContent_content__RrUqA"> Kiilonya apaarasia, kojau aronis alosit naarai atuboros apaarasia nuka Ailuŋ, kidelu Paul, </span></span><span data-usfm="ACT.27.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">kobala kes ebe, “Lukipa, aanyunit eoŋ ebe ejaun amunaar ka atwaniar alosit na, mere iboro bon ka ataker, konye aijarawok da.” </span></span><span data-usfm="ACT.27.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye abu ekapolokiton kopupok ekekwaŋan lokapolon ka elopet ataker aitelekarit ŋun nuenera Paul. </span></span><span data-usfm="ACT.27.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ido da mam ebusakinit edoket ŋol aiboio apak naka aaterot, kidelut luipu kakesi aikwaŋar anyoun kanen, tetere elemuni edolete Poenike, edoket loka Kurete, loetereikina agolitome nakokide, ka egalakimak nakokide, kasala nen kapak naka aaterot.</span></span></div><div class="ChapterContent_p__dVKHb"><span data-usfm="ACT.27.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kosodi napekusi ekwam lokeŋalakimak kiyamakina, koomitos ebe adumutu nukekotos, kibwosut edobo lokitapaikinet, kikwaŋaros aapu koitolima loka Kurete. </span></span><span data-usfm="ACT.27.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Ketubor apak naedit kokut ekwam lokagogon, loenyaritai Eurakulon ebuni kaneonit, </span></span><span data-usfm="ACT.27.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kokutar ataker, mam epedoro atereikina ekwam, kajalakisi kikutario, </span></span><span data-usfm="ACT.27.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kanen ketoro atipet ariri naka apujan naedit naenyaritai Kulauda, kekurautu ajen itaker. </span></span><span data-usfm="ACT.27.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kekiasi ŋes, kitwasamata aisigalikineta, koenikis kwap ataker; ido naarai kokuriaka aipok koSuritis, kijoliliosi iboro, kwaŋin kokutarai. </span></span><span data-usfm="ACT.27.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Naarai kiiliilit ekwam, apaaran naatupakini kogeut acakar iboro aŋolol; </span></span><span data-usfm="ACT.27.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">apaaran nakiwuniet da kocakanasi kakaninikec ikulepek iboro luka ataker. </span></span><span data-usfm="ACT.27.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Mam atakani akoloŋ karaida aacer apaarasia nuipu, kokuta sio ekwam loededeŋ, kokau kodaun amun kere naka aitajario.</span></span></div><div class="ChapterContent_p__dVKHb"><span data-usfm="ACT.27.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Nakiboioto apak naapol mam enyamete, kosodi kobwo Paul kokidiŋikec, kotema atiar, “Lukipa, ti ebusakinit yes aiirar eoŋ, amamus aikwaŋar anyoun koKurete, adumun amunaar ka atwaniar na. </span></span><span data-usfm="ACT.27.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Aso kwana kecori yes kolakaros; naarai emameun yenetwaniari akeijar, dimarai ataker bon. </span></span><span data-usfm="ACT.27.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Naarai kakuar kana abu emalaika loka Edeke, loarai eoŋ lokeŋ, loamaenenei da, kobwo aapu keoŋ, </span></span><span data-usfm="ACT.27.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 23:11.</span></span><span class="ChapterContent_content__RrUqA"> kalimok eoŋ ebe, ‘Paul, sirikikurianar; ibusakinit ijo aibwo kakonyen nuka Kaisar; ido koany, kiinak Edeke ituŋa lu kere luiupatar.’ </span></span><span data-usfm="ACT.27.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Aso, lukipa, kolakaros, naarai eyuunit eoŋ Edeke, ebe ejaun kwape kalimokinitere. </span></span><span data-usfm="ACT.27.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 28:1.</span></span><span class="ChapterContent_content__RrUqA"> Konye ibusakinit aipok kapujan.”</span></span></div><div class="ChapterContent_p__dVKHb"><span data-usfm="ACT.27.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kosodi kedol apaaran nakitomonet kaoŋon, nakikaleleor aŋolol naka Adiria, bala kidiŋ ebai koomitos ikekwaŋak ebe aapikis neeonit. </span></span><span data-usfm="ACT.27.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kitemo, kodumut aidules akaisaarei; kiyatakis edit kitemo bobo, kodumut aidules atomon kakany. </span></span><span data-usfm="ACT.27.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kokuriakaros aipok katiban, koosikis idoboi iwoŋon lukitapaikinet kokori, kilipa akwap aiwalar. </span></span><span data-usfm="ACT.27.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Nakekototor ikekwaŋak aisii kataker, apotu kijoliliosi itaker toma aŋolol, kijoseikinito bala eosikinete idoboi lukitapaikinet kokume. </span></span><span data-usfm="ACT.27.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kolimok Paul ekapolokiton ka iserikalei ebe, “Dimikito esalete ituŋa lu ataker, mam ipedorete aitajario.” </span></span><span data-usfm="ACT.27.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kosodete iserikalei aitub aunoi nuka itaker, kojalakis kodo.</span></span></div><div class="ChapterContent_p__dVKHb"><span data-usfm="ACT.27.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 27:27.  </span></span><span class="ChapterContent_content__RrUqA"> Napiwalari, kiŋaiŋa Paul kes kere ainyam inyamat, kobala ebe, “Lolo ŋes apaaran nakitomonet kaoŋon aidaret kailuŋ, komam inyamete ibore. </span></span><span data-usfm="ACT.27.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 14:45; 2 Sam 14:11; Mat 10:30.</span></span><span class="ChapterContent_content__RrUqA"> Aso keŋaiŋait, konyamata; naarai eraun mamakus aitaiario, naarai emamei karaida etimat loka akwesikus loeoliori.” </span></span><span data-usfm="ACT.27.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:11; 1 Tim 4:4; Luk 22:19.</span></span><span class="ChapterContent_content__RrUqA"> Kedau einer ŋun, kolem emugati, kimala Edeke kakonyenekec kere, kobil, kogeu ainyam. </span></span><span data-usfm="ACT.27.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kosodete kolakaros kere, konyama kesi da. </span></span><span data-usfm="ACT.27.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Isio lukija toma ataker kimwa ituŋa kere akwat aarei ka akaisakanykaarei, ka lukanykape. </span></span><span data-usfm="ACT.27.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kedaut aimonikin, kitebebenata ataker, kocakakis akima aŋolol.</span></span></div><div class="ChapterContent_p__dVKHb"><span data-usfm="ACT.27.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ACT.27.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kiwala akwap, mam ejenuna akwap ŋin, dimarai apotu koanyutu agule naejai oitolima, kinerut aisukunyar ataker ŋina arai epedor. </span></span><span data-usfm="ACT.27.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kocakasi idoboi lukitapaikinet, kinyeis kes kaŋolol, nepepe kaijarijar aunoi nueenis aiteteneta; kikeut egoe tetere ekutari ekwam kobeasi oitolima. </span></span><span data-usfm="ACT.27.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Konye kodoloto neiriamata akailan kipok ataker kokwap, kiminaikin ekume, kosalak komam ijaŋijaŋa, konye kobila akailan ekori. </span></span><span data-usfm="ACT.27.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kinerut iserikalei aiar ienan, kinye idiokakesi aiduor ka aisi; </span></span><span data-usfm="ACT.27.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">konye kokoto ekapolokiton aituku Paul, kitikok kinyeis aswam nuenerunitotor. Kicorak luapedorete aidu kisiaut aibironokin aŋolol kobeata neeonit, </span></span><span data-usfm="ACT.27.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 27:22-25.</span></span><span class="ChapterContent_content__RrUqA"> lukesalete da kabaoi ka oboro ke luka ataker. Kwaŋin kokuasi ituŋa kere neeonit.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aswamisio 27<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ACT.27">Learn More About Ebaibuli</a></div>