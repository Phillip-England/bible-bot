<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 52</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.52" class="ChapterContent_chapter__uvbXo">
         <div class="ChapterContent_label__R2PLt">52</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.52.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 24:18; 2 Siit 36:11.  </span></span><span class="ChapterContent_content__RrUqA"> Kerai Sedekia loka ikar akaisaarei kalodiopet nakeraunor ekabaka; kirumak ikar itomon ka lodiopet ko Yerusalem. Ekiror loka totoke kerai Kamutal akoku naka Yeremia loka Libuna. </span></span><span data-usfm="JER.52.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiswama nueroko kakonyen nuka EJAKAIT, kwape ejaatar kere nueswamaenene Yekoiakim. </span></span><span data-usfm="JER.52.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 17:12-16.</span></span><span class="ChapterContent_content__RrUqA"> Kosodi kanen abe it kitodolikinoi anyunyura naka EJAKAIT koYerusalem ka Yuda, kirenea kes kakonyeneke.</span></span></div><div class="ChapterContent_p__dVKHb"><span data-usfm="JER.52.3" class="ChapterContent_verse__57FIw"><span class="ChapterContent_content__RrUqA">Kipaliik Sedekia eka baka loko Babulon. </span></span><span data-usfm="JER.52.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 24:2; 2 Ika 25:1; Sek 8:19; Yer 39:1; 6:3-6; Ikis 28:52-57; Isa 42:24,25.</span></span><span class="ChapterContent_content__RrUqA"> Kosodi kanen kokaru lokikanyet kaonon loka airumuke, kolap lokitomonet, kapaaran nakitomonet naka elap, kobu Nebukadaresar ekabaka loko Babulon, ŋes ka akejore kere asurokin Yerusalem, kidukuroto airigaun ŋes; kitutuoto itutio lujiis. </span></span><span data-usfm="JER.52.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kwaŋin kirigaut ere aitodol okaru lokitomonet ka lodiopet loka ekabaka Sedekia. </span></span><span data-usfm="JER.52.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:14,26; Isa 3:1; Esk 4:16.</span></span><span class="ChapterContent_content__RrUqA"> Olap lokiwononet, kapaaran nakikanyet kaonon kodedeŋar eteŋei kore, komamikis eut ituŋa luka akwap inyamat. </span></span><span data-usfm="JER.52.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 33:21.</span></span><span class="ChapterContent_content__RrUqA"> Kosodete kotiyasi arorwa kore, kokera ikajiok kere, kolomut kore kuare korot loka erute loejai kidin arwatatin aarei, loidunyas kemanikor loka ekabaka, (Kiriamarito Ikaludean ere kere.) Kobeata korot loka Araba. </span></span><span data-usfm="JER.52.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konye korukio aiore naka Ikaludean ekabaka, kodolokis Sedekia kapuutona nuka Yeriko; kisiarakin aioreke kere aijal ŋes. </span></span><span data-usfm="JER.52.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 32:4.</span></span><span class="ChapterContent_content__RrUqA"> Kosodete kikamas ekabaka, koyanaasi neejai ekabaka loko Babulon, Ribula, kakwap naka Kamat; kotubok ŋes akiroke. </span></span><span data-usfm="JER.52.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 39:6,7.</span></span><span class="ChapterContent_content__RrUqA"> Koarak ekabaka loko Babulon odwe luka Sedekia akonyeneke; koar da ikapolok kere luka Yuda Ribula. </span></span><span data-usfm="JER.52.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 12:13.</span></span><span class="ChapterContent_content__RrUqA"> Kogorunun ŋesi Sedekia akonye; koen ekabaka loko Babulon ŋes kirikoi, koyana Babulon, kibwaik toma aenis aitodol apaaran naketwania.</span></span></div><div class="ChapterContent_p__dVKHb"><span data-usfm="JER.52.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.52.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 25:8; Sek 7:5; Yer 39:9.  </span></span><span class="ChapterContent_content__RrUqA"> Kosodi kolap kalokikanyet, kapaaran nakitomonet naka elap, ŋes ekaru lokitomonet kakanykaoŋon loka ekabaka Nebukadaresar, ekabaka loko Babulon, abu Nebusaradan, ekapolon loka ikedarak, lokebwoienenei kakonyen nuka ekabaka loko Babulon, kobu Yerusalem. </span></span><span data-usfm="JER.52.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:8; Sab 74:6-8; Isa 64:10,11; Yer 26:18; Mat 24:1,2.</span></span><span class="ChapterContent_content__RrUqA"> Kiewe etogo loka EJAKAIT, ka etogo loka ekabaka; ka itogoi kere lukotoma Yerusalem, ŋolitogo kere loepol kicweikin kakim. </span></span><span data-usfm="JER.52.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Abu aiore kere naka Ikaludean luajaas ka lokapolon loka ikedarak, kotiyatiya arwatatin kere nuka Yerusalem ainamar. </span></span><span data-usfm="JER.52.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi kijoreo Nebusaradan ekapolon leka ikedarak lukican noi kotuna, ka aatoŋot naka ituŋa lukideuna kore, kanul da Iualunakina ekabaka loko Babulon, ka aatoŋot naka ikeswamak. </span></span><span data-usfm="JER.52.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Konye kitasal Nebusaradan ekapolon loka ikedarak lukican noi kakwap araut iketemonokinok emusabibu ka ikakoriok da.</span></span></div><div class="ChapterContent_p__dVKHb"><span data-usfm="JER.52.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.52.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 7:15-47; Yer 27:19.  </span></span><span class="ChapterContent_content__RrUqA"> Kobilibilata Ikaludean ipirin luka aisinin lukejaas togo loka EJAKAIT, ka aicegeria, ka aŋolol naka aisinit nukejaas togo loka EJAKAIT, koyanaasi aisininikee kere Babulon. </span></span><span data-usfm="JER.52.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 27:3.</span></span><span class="ChapterContent_content__RrUqA"> Ido koyanaasi amoti ka initia, ka airudencta, ka atanyia, ka akaalei, ka iboro kere luka aisinit lukijaanakiniata. </span></span><span data-usfm="JER.52.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ka akolin da, ka atiboka nuigaete ekurwon, ka atanyia, ka amotii ka ipirin luka atalai, ka akaalei, ka atiboi da; nukeraas nuka esabu, esabu, ka nukeraas nuka epuesa epuesa, kwaŋin ayaŋaaria ekapolon loka ikedarak. </span></span><span data-usfm="JER.52.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ipirin luarei, aŋolol adiopet, ka imoŋin itomon ka luarei luka aisinin lukeiaas kwap kacegeria, lueswamakinit ekabaka Solomon etogo loka EJAKAIT: aisinin nuka iboro kanul kere mam kepedorete ainiŋio, </span></span><span data-usfm="JER.52.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:15,21,22; 2 Siit 3:15.</span></span><span class="ChapterContent_content__RrUqA"> Ipirin da, aojau naka epir ediopet kerai ikubitin itomon ka lukanykauni; kolukunite aitemis naka ikubitin itomon ka luarei, aburesuke ibokor iwonon: eorori. </span></span><span data-usfm="JER.52.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kejai akou naka aisinit kokuiuke; aoiau naka akou adiopet ikubitin ikany, kolukunito iboyan ka akamamagan akou, kere luka aisinit, ekoni epir lokiareit nepenen ka akamamagan. </span></span><span data-usfm="JER.52.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:20; 2 Siit 3:16.</span></span><span class="ChapterContent_content__RrUqA"> Kosiepion kejaas akamamagan akaisakanykaoŋon ka nukanykape; akamamagan kere lukelukunito iboyan emwaasi akwatat.</span></span></div><div class="ChapterContent_p__dVKHb"><span data-usfm="JER.52.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.52.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 6:14; 2 Ika 25:18; Yer 21:1.  </span></span><span class="ChapterContent_content__RrUqA"> Kosodi ekapolon loka ikedarak kikama Seraia esasedoti lopeti, ka Sepania esasedoti lokiareit, ka ikagolok luuni; </span></span><span data-usfm="JER.52.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kikama kore ekapolokiton lokeyait ikajiok; ka ituŋa ikanykaarei kanul lukeanyununete akonyen nuka ekabaka, lukedumunio kore; ka ekewadikan loka ekapolon loka aiore, loaramununei ituŋa luka akwap; ka ituŋa akaisakanykape luka ituŋa luka akwap, lukedumunio kokidiŋ ore. </span></span><span data-usfm="JER.52.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kikama Nebusaradan ekapolon loka ikedarak kes, koyau mama ejai ekabaka loko Babulon, Ribula. </span></span><span data-usfm="JER.52.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:33.</span></span><span class="ChapterContent_content__RrUqA"> Kodany ekabaka loka Babulon kes, koarak Ribula akwap naka Kamat. Kwaŋin kijoreoroi Yuda anyoun kakwapuke.</span></span></div><div class="ChapterContent_p__dVKHb"><span data-usfm="JER.52.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.52.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 24:2; 2 Siit 36:20.  </span></span><span class="ChapterContent_content__RrUqA"> Lu kes ituŋa lukiioreori Nebukadaresar: kokaru lokikanyet kaarei Iyudayan ilukumin iuni ka akaisaarei ka luuni. </span></span><span data-usfm="JER.52.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 39:9.</span></span><span class="ChapterContent_content__RrUqA"> Kokaru lokitomonet kakanykauni loka Nebukadaresar, kijoreo ŋesi koYerusalem ituŋa akwat akanykauni ka akaisauni ka luaarei; </span></span><span data-usfm="JER.52.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">kokaru loka akaisaarei ka luuni loka Nebukadaresar kiioreo Nebusaradan ekapolon loka ikedarak Iyudayan akwat akanykaarei ka akaisaoŋon ka lukany: ituŋa kerc emwaasi ilukumin iwonon ka akwat akanykape.</span></span></div><div class="ChapterContent_p__dVKHb"><span data-usfm="JER.52.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.52.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 25:27-30; Age 40:13-20.  </span></span><span class="ChapterContent_content__RrUqA"> Kosodi kanen kokaru loka akaisauni ka lukanykaarei loka aenio naka Yekoiakin ekabaka loka Yuda olap lokitomonet kaarei, kapaaran nakakaisaarei kanukany naka elap, kokaru lokeraunor Ebil-merodak ekabaka loko Babulon, abu ŋes! kitopoloo akou naka Yekoiakin ekabaka loka Yuda, kolem kaidaris; </span></span><span data-usfm="JER.52.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kinera kaŋes nukasianut, kitopoloo eicoloŋoke aitelekarit iicoloŋo luka ikabakan lukejaas kaŋes Babulon. </span></span><span data-usfm="JER.52.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 9:13.</span></span><span class="ChapterContent_content__RrUqA"> Kiloeok inapeneke luka aidaris, konyamcnenei inyamat kakonyeneke, apaarasia kere nuka aijarake. </span></span><span data-usfm="JER.52.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Akorakineteke, abu ekabaka loko Babulon koinanak ŋes akorakinet ninipaaran, aitodol apaaran naka atwanareke, apaarasia kere nuka aijarake.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 52<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.52">Learn More About Ebaibuli</a></div>