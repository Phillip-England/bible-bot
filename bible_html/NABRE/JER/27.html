<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 27</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.27" class="ChapterContent_chapter__uvbXo">
         <div class="ChapterContent_label__R2PLt">27</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.27.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 28:1; 2 Ika 24:18-20; 2 Siit 36:11-13.  </span></span><span class="ChapterContent_content__RrUqA"> Kageunet naka airum naka Sedekia okoku loka Yosia, ekabaka loka Yuda, kobu akirot na naka EJAKAIT mama ejai Yeremia. </span></span><span data-usfm="JER.27.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 28:10; Esk 4:1.</span></span><span class="ChapterContent_content__RrUqA"> Kabala EJAKAIT kwanata ebe: “Kiswamau aunoi ka aiookon, koenik omurisinikon, </span></span><span data-usfm="JER.27.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kijukak ace mama ejai ekabaka loka Edom, ka ekabaka loka Moab, ka ekabaka loka idwe luka Amon, ka ekabaka loka Turo, ka eka baka loka Sidon, kakanin nuka ikiyakia luepote Yerusalem mama ejai Sedekia ekabaka loka Yuda. </span></span><span data-usfm="JER.27.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kitetemik kes akiro nu ainar ikapolokokec kobala ebe: Inera kwanata EJAKAIT loka aioresio, Edeke loka Isirael ebe: Ilimokinete lukapolokokus kwanata ebe: </span></span><span data-usfm="JER.27.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 96:5; 115:15,16; Isa 42:5; 45:12; Age 1:29,30; Ikis 2:5; Yos 1:2,3; Dan 4:17.</span></span><span class="ChapterContent_content__RrUqA"> Eoŋ abu kasub akwap, ka ituŋa, ka itiaŋ, lucjaas akwap, kapedorika naepol ka akanika naerioro; ainakini eoŋ nin yenetojokit. </span></span><span data-usfm="JER.27.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 28:14; Dan 2:37,38; Yer 25:9; 43:10; Sab 50:10-12.</span></span><span class="ChapterContent_content__RrUqA"> Kwana da ainak akwapin nu kere akan naka Nebukadaresar ekabaka loko Babulon, ekakejaanakinan; ainak da itiaŋ luka ais aiiaanakin ŋes, </span></span><span data-usfm="JER.27.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:20; Dan 5:26; Yer 25:12; 50:27.</span></span><span class="ChapterContent_content__RrUqA"> Atekerin da kere ijaanakincte ŋes ka okokuke, ka orataitike, aitodol needolioto apaarasia nuka akekwap: kosodete itubusianete ŋes atekerin nuipu ka ikabakan lukapolok.</span></span></div><div class="ChapterContent_p__dVKHb"><span data-usfm="JER.27.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.27.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">“Kosodi kanen, ateker arai ajakanut naeneri aijaanakin Nebukadaresar ŋol, ekabaka loko Babulon, ido luenerete aibwaikin imurisiŋakec aiookot naka ekabaka loko Babulon, ebala EJAKAIT ebe, Etieani ateker ŋin, kekilen, ka eteŋei, ka atular, aitodol neesimudiaria ŋes kes. </span></span><span data-usfm="JER.27.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 19:27; Yer 14:14; Mik 3:7; Pes 5:6.</span></span><span class="ChapterContent_content__RrUqA"> Konye yes, sirikiirasi inabinokus, karaida ikaroakakus, karaida airujasiakus, karaida ikadwarakakus, karaida ikacudakakus, lukilimokinete ebe, ‘Mam ijaanakinete ekabaka loko Babulon.’ </span></span><span data-usfm="JER.27.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Naarai kidwarakinete yes nukainal, ayaŋaar yes naelwana kakwapukus; kasodi eoŋ aireŋear yes, ido iwoliorete. </span></span><span data-usfm="JER.27.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye ateker naibwaikini emurisinike ajookot naka ekabaka loko Babulon, kijaanak, ebala EJAKAIT ebe, Enyeini ŋin aiboi kakwapukee: ido ekoriete iboikinos nen.”</span></span></div><div class="ChapterContent_p__dVKHb"><span data-usfm="JER.27.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.27.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 28:1; 38:17.  </span></span><span class="ChapterContent_content__RrUqA"> Kalimok Sedekia ekabaka loka Yuda akiro nun kere kwape ajaatar, kabala ebe: “Kibwaikis imurisinakus aiookot naka ekabaka loko Babulon, kijaanakis ŋes ka iketuŋa, tetere iiarete. </span></span><span data-usfm="JER.27.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 8:36; Esk 18:31.</span></span><span class="ChapterContent_content__RrUqA"> Kanukinyo ikototor atwakare, ijo ka ikonituŋa, kanuka ekileŋ, ka eteŋei, ka atular, kwape ineritor EJAKAIT nuka ateker naeneri aijaanakin ekabaka loko Babulon? </span></span><span data-usfm="JER.27.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 14:14; 23:21.</span></span><span class="ChapterContent_content__RrUqA"> Kwabo sirikiirasi akiro nuka inabin luineras kayes ebe, ‘Mam ijaanakinete ekabaka loko Babulon.’ Naarai edwarete kesi nukainal. </span></span><span data-usfm="JER.27.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Ebala EJAKAIT ebe, Naarai mam ejukununei kes, konye edwarete kokirorika aiŋal: tetere kereneari yes, ido iwoliorete yesi, ka inabin lukidwarakinete.”</span></span></div><div class="ChapterContent_p__dVKHb"><span data-usfm="JER.27.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.27.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 24:13; Yer 28:3; Dan 1:2.  </span></span><span class="ChapterContent_content__RrUqA"> Ido da alimokin isascdotin ka ituŋa lu kere ebe, “Inera EJAKAIT kwanata ebe: Sirikiirasi akiro nuka jnabinokus lukidwarakinete, ebalas ebe, ‘Koany, iboro lukorogo loka EJAKAIT eapiete bo bo ainyakunio koBabulon,’ naarai edwarete nukainal. </span></span><span data-usfm="JER.27.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 18:31.</span></span><span class="ChapterContent_content__RrUqA"> Sirikiirasi kes; kijaanakis ekabaka loko Babulon, tetere ijarete, Inyo bo ti keraunor ere lo asilio? </span></span><span data-usfm="JER.27.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 20:7; Yob 42:8; Isa 37:4; Yak 5:16.</span></span><span class="ChapterContent_content__RrUqA"> Konye arai eraas inabin, ka akirot naka EJAKAIT da arai ejai kakes, kinainaata kito kesi EJAKAIT loka aioresio, kinyeis iboro luesalito kotogo loka EJAKAIT, kotogo da loka ekabaka loka Yuda, koYerusalem da ayanaario Babulon. </span></span><span data-usfm="JER.27.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 25:13; Yer 52:17.</span></span><span class="ChapterContent_content__RrUqA"> Naarai inera kwanata EJAKAIT loka ajoresio nuka ipirin, ka nuka aŋolol, ka nuka aicegeria, ido nuka luapianunos luka iboro luesalito kore kalo, </span></span><span data-usfm="JER.27.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 24:14,15; Yer 24:1.</span></span><span class="ChapterContent_content__RrUqA"> lumam iritonorit Nebukadaresar ekabaka loko Babulon, naej oreoria Yekonia okoku loka Yekoiakim ekabaka loka Yuda, alemar koYerusalem, koyanaa Babulon, ka ikapolok kere luka Yuda ka Yerusalem; </span></span><span data-usfm="JER.27.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:24; Isa 5:25.</span></span><span class="ChapterContent_content__RrUqA"> eebo, inera kwanata EJAKAIT loka aioresio, Edeke loka Isirael, nuka iboro luapianunos kotogo Ioka EJAKAIT, kotogo da loka ekabaka loka Yuda, koYerusalem da ebe: </span></span><span data-usfm="JER.27.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:21; Dan 9:2; Yer 29:10; 32:5; Esr 1:7.</span></span><span class="ChapterContent_content__RrUqA"> Eyanaario Babulon, ido ebala EJAKAIT ebe, Ejaenenas nina, aitodol apaaran naaanyanaria kes, Kasodi alemuni enyakuni bobo aibois na.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 27<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.27">Learn More About Ebaibuli</a></div>