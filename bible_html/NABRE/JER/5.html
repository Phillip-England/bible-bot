<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 5</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.5" class="ChapterContent_chapter__uvbXo">
         <div class="ChapterContent_label__R2PLt">5</div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="JER.5.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 22:30; Mik 7:2; Sab 12:1.  </span></span><span class="ChapterContent_content__RrUqA"> Aso kokerata laije ka laiie korotin luka Yerusalem,</span></span></div><div class="ChapterContent_q1__wjdiM"><span data-usfm="JER.5.1" class="ChapterContent_verse__57FIw"><span class="ChapterContent_content__RrUqA">Koanyut bo, kojenut, komoata kaiboisioke nuelalak,</span></span></div><div class="ChapterContent_q1__wjdiM"><span data-usfm="JER.5.1" class="ChapterContent_verse__57FIw"><span class="ChapterContent_content__RrUqA">Arai ipedorete aanyun irunanan,</span></span></div><div class="ChapterContent_q1__wjdiM"><span data-usfm="JER.5.1" class="ChapterContent_verse__57FIw"><span class="ChapterContent_content__RrUqA">Arai ejai yeniswamai nuebeito, yenemoot amunonut;</span></span></div><div class="ChapterContent_q1__wjdiM"><span data-usfm="JER.5.1" class="ChapterContent_verse__57FIw"><span class="ChapterContent_content__RrUqA">Aso etimi eoŋ ere,</span></span></div><div class="ChapterContent_q1__wjdiM"><span data-usfm="JER.5.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tit 1:16.  </span></span><span class="ChapterContent_content__RrUqA"> Karaida kineras atiar, ‘Kwape eiaria EJAKAIT’;</span></span></div><div class="ChapterContent_q1__wjdiM"><span data-usfm="JER.5.2" class="ChapterContent_verse__57FIw"><span class="ChapterContent_content__RrUqA">Abeit iyapoete nukaiŋal.</span></span></div><div class="ChapterContent_q1__wjdiM"><span data-usfm="JER.5.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 16:9; Isa 1:5; Yer 7:28; Sep 3:2.  </span></span><span class="ChapterContent_content__RrUqA"> Wu EJAKAIT, mere ma esesenete akonikonye abeit?</span></span></div><div class="ChapterContent_q1__wjdiM"><span data-usfm="JER.5.3" class="ChapterContent_verse__57FIw"><span class="ChapterContent_content__RrUqA">Inom kes, konye mam itururwete;</span></span></div><div class="ChapterContent_q1__wjdiM"><span data-usfm="JER.5.3" class="ChapterContent_verse__57FIw"><span class="ChapterContent_content__RrUqA">Idany kes, konye agiro aicorio:</span></span></div><div class="ChapterContent_q1__wjdiM"><span data-usfm="JER.5.3" class="ChapterContent_verse__57FIw"><span class="ChapterContent_content__RrUqA">Etogogonoto akecekonyen aitelekarit atiiba;</span></span></div><div class="ChapterContent_q1__wjdiM"><span data-usfm="JER.5.3" class="ChapterContent_verse__57FIw"><span class="ChapterContent_content__RrUqA">Agiro aboŋun,</span></span></div><div class="ChapterContent_q1__wjdiM"><span data-usfm="JER.5.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 8:7.  </span></span><span class="ChapterContent_content__RrUqA"> Kasodi einer atiar, “Abeit icanas lu: ebanaaka;</span></span></div><div class="ChapterContent_q1__wjdiM"><span data-usfm="JER.5.4" class="ChapterContent_verse__57FIw"><span class="ChapterContent_content__RrUqA">Naarai mam ejenete erot loka EJAKAIT,</span></span></div><div class="ChapterContent_q1__wjdiM"><span data-usfm="JER.5.4" class="ChapterContent_verse__57FIw"><span class="ChapterContent_content__RrUqA">Karaida ekisil loka Ekecedeke.</span></span></div><div class="ChapterContent_q1__wjdiM"><span data-usfm="JER.5.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 3:1; Sab 2:3.  </span></span><span class="ChapterContent_content__RrUqA"> Alosionori do mama ejaas lukapolok, kenera kakes;</span></span></div><div class="ChapterContent_q1__wjdiM"><span data-usfm="JER.5.5" class="ChapterContent_verse__57FIw"><span class="ChapterContent_content__RrUqA">Naarai ejenete kesi erot loka EJAKAIT, ka ekisil loka Ekecedeke.”</span></span></div><div class="ChapterContent_q1__wjdiM"><span data-usfm="JER.5.5" class="ChapterContent_verse__57FIw"><span class="ChapterContent_content__RrUqA">Konye abila ŋul eloit kediopetau, anedata aeneta.</span></span></div><div class="ChapterContent_q1__wjdiM"><span data-usfm="JER.5.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 4:7; Kbk 1:8; Kos 13:7.  </span></span><span class="ChapterContent_content__RrUqA"> Kanuka ŋun eari rwaru kes eŋatuny loelomuni kamoni,</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">Eŋasi kes epeet loka amodiŋ,</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">Eperuni eris koreriakec,</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">Ŋinituŋanan yenelomuni kotoma enyilinyilio;</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">Naarai ipu adiakanaretakec,</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">Eyatakin akecepaar.</span></span></div><div class="ChapterContent_q1__wjdiM"><span data-usfm="JER.5.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 23:7; Yer 12:16; Amo 8:14; Gal 4:8; Ikis 32:15.  </span></span><span class="ChapterContent_content__RrUqA"> “Apedori biai aitim jo?</span></span></div><div class="ChapterContent_q1__wjdiM"><span data-usfm="JER.5.7" class="ChapterContent_verse__57FIw"><span class="ChapterContent_content__RrUqA">Kajala ikonidwe eoŋ,</span></span></div><div class="ChapterContent_q1__wjdiM"><span data-usfm="JER.5.7" class="ChapterContent_verse__57FIw"><span class="ChapterContent_content__RrUqA">Eyapoikis ŋul lumam eraas idekesio:</span></span></div><div class="ChapterContent_q1__wjdiM"><span data-usfm="JER.5.7" class="ChapterContent_verse__57FIw"><span class="ChapterContent_content__RrUqA">Abu kesimon kes kosodete adotiar,</span></span></div><div class="ChapterContent_q1__wjdiM"><span data-usfm="JER.5.7" class="ChapterContent_verse__57FIw"><span class="ChapterContent_content__RrUqA">Kotukonokinos katukon otogoi luka nudotia.</span></span></div><div class="ChapterContent_q1__wjdiM"><span data-usfm="JER.5.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 22:11; 2 Sam 11:2-4; Yer 13:27.  </span></span><span class="ChapterContent_content__RrUqA"> Esubito bala ibalasin lukitadakio tupuruc:</span></span></div><div class="ChapterContent_q1__wjdiM"><span data-usfm="JER.5.8" class="ChapterContent_verse__57FIw"><span class="ChapterContent_content__RrUqA">Ŋolituŋanan icicina kaberu naka yenice.</span></span></div><div class="ChapterContent_q1__wjdiM"><span data-usfm="JER.5.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 1:24; Yer 44:22; Esk 7:9.  </span></span><span class="ChapterContent_content__RrUqA"> Ebala EJAKAIT ebe:</span></span></div><div class="ChapterContent_q1__wjdiM"><span data-usfm="JER.5.9" class="ChapterContent_verse__57FIw"><span class="ChapterContent_content__RrUqA">Mam kereka eticani kanuka ŋun?</span></span></div><div class="ChapterContent_q1__wjdiM"><span data-usfm="JER.5.9" class="ChapterContent_verse__57FIw"><span class="ChapterContent_content__RrUqA">Ido mam tope inyani ekatau kateker naikoni nen?</span></span></div><div class="ChapterContent_q1__wjdiM"><span data-usfm="JER.5.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 39:8.  </span></span><span class="ChapterContent_content__RrUqA">“Kodokasi arwatatinike, komudiasi:</span></span></div><div class="ChapterContent_q1__wjdiM"><span data-usfm="JER.5.10" class="ChapterContent_verse__57FIw"><span class="ChapterContent_content__RrUqA">Konye sirikitanana cut:</span></span></div><div class="ChapterContent_q1__wjdiM"><span data-usfm="JER.5.10" class="ChapterContent_verse__57FIw"><span class="ChapterContent_content__RrUqA">Kolemasi aketenun;</span></span></div><div class="ChapterContent_q1__wjdiM"><span data-usfm="JER.5.10" class="ChapterContent_verse__57FIw"><span class="ChapterContent_content__RrUqA">Naarai mam eraas nuka EJAKAIT.</span></span></div><div class="ChapterContent_q1__wjdiM"><span data-usfm="JER.5.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 3:20.  </span></span><span class="ChapterContent_content__RrUqA"> Ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.5.11" class="ChapterContent_verse__57FIw"><span class="ChapterContent_content__RrUqA">Naarai keŋala noi noi ekek loka Isirael,</span></span></div><div class="ChapterContent_q1__wjdiM"><span data-usfm="JER.5.11" class="ChapterContent_verse__57FIw"><span class="ChapterContent_content__RrUqA">Ka ekek loka Yuda.</span></span></div><div class="ChapterContent_q1__wjdiM"><span data-usfm="JER.5.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 36:16; Isa 28:15; Yer 14:13.  </span></span><span class="ChapterContent_content__RrUqA"> Anerokis EJAKAIT, kineras atiar, ‘Mam nuiswamai ŋesi; Kwabo mam kidoikini oni aronis,</span></span></div><div class="ChapterContent_q1__wjdiM"><span data-usfm="JER.5.12" class="ChapterContent_verse__57FIw"><span class="ChapterContent_content__RrUqA">Kwabo mam kianyuni ekileŋ karaida eteŋei,</span></span></div><div class="ChapterContent_q1__wjdiM"><span data-usfm="JER.5.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Eraunos inabin da ekwam,</span></span></div><div class="ChapterContent_q1__wjdiM"><span data-usfm="JER.5.13" class="ChapterContent_verse__57FIw"><span class="ChapterContent_content__RrUqA">Kwabo emamei akirot kotomakec:</span></span></div><div class="ChapterContent_q1__wjdiM"><span data-usfm="JER.5.13" class="ChapterContent_verse__57FIw"><span class="ChapterContent_content__RrUqA">Iswamakinio kes kwaŋin.’’’</span></span></div><div class="ChapterContent_q1__wjdiM"><span data-usfm="JER.5.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 1:9; Kos 6:5; Apu 11:5.  </span></span><span class="ChapterContent_content__RrUqA"> Kanuka ŋun ebala kwanata EJAKAIT,</span></span></div><div class="ChapterContent_q1__wjdiM"><span data-usfm="JER.5.14" class="ChapterContent_verse__57FIw"><span class="ChapterContent_content__RrUqA">Edeke loka aioresio, ebe:</span></span></div><div class="ChapterContent_q1__wjdiM"><span data-usfm="JER.5.14" class="ChapterContent_verse__57FIw"><span class="ChapterContent_content__RrUqA">“Kanu ineratar akirot ŋin,</span></span></div><div class="ChapterContent_q1__wjdiM"><span data-usfm="JER.5.14" class="ChapterContent_verse__57FIw"><span class="ChapterContent_content__RrUqA">Koany, etuluori akakiro kaitukukon araun akim,</span></span></div><div class="ChapterContent_q1__wjdiM"><span data-usfm="JER.5.14" class="ChapterContent_verse__57FIw"><span class="ChapterContent_content__RrUqA">Ka ituŋa lu da araun akito, icwei kes.</span></span></div><div class="ChapterContent_q1__wjdiM"><span data-usfm="JER.5.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 28:49; Isa 5:26; Yer 1:15; Isa 39:3.  </span></span><span class="ChapterContent_content__RrUqA"> Ebala EJAKAIT ebe:</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">Koany, ayauni mama iiaas ateker naebuni kama elwana,</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">Ijo ekek loka Isirael:</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">Ateker nakagogonon, ateker nakolo sek,</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">Ateker namam ijeni akecenaiep,</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">Kwabo mam ijenuni nuineras.</span></span></div><div class="ChapterContent_q1__wjdiM"><span data-usfm="JER.5.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ecoekec loka ikoioi erai ailit naesabara,</span></span></div><div class="ChapterContent_q1__wjdiM"><span data-usfm="JER.5.16" class="ChapterContent_verse__57FIw"><span class="ChapterContent_content__RrUqA">Eraas kere ikiliok lukirigin.</span></span></div><div class="ChapterContent_q1__wjdiM"><span data-usfm="JER.5.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:16; Ikis 28:31; Tub 6:3,4.  </span></span><span class="ChapterContent_content__RrUqA"> Ido enyamete ikonidwenyan, ka ikoninyamat,</span></span></div><div class="ChapterContent_q1__wjdiM"><span data-usfm="JER.5.17" class="ChapterContent_verse__57FIw"><span class="ChapterContent_content__RrUqA">Lutikenyama ikonidwe lusap ka lupesur:</span></span></div><div class="ChapterContent_q1__wjdiM"><span data-usfm="JER.5.17" class="ChapterContent_verse__57FIw"><span class="ChapterContent_content__RrUqA">Enyamete ikonisipanin luka aituk ka luka amerekekin; Enyamete ekonimusabibu, ka etinikon:</span></span></div><div class="ChapterContent_q1__wjdiM"><span data-usfm="JER.5.17" class="ChapterContent_verse__57FIw"><span class="ChapterContent_content__RrUqA">Ejepejepeete kekilen ikonireria luebwaitai, luimunokina.”</span></span></div><div class="ChapterContent_p__dVKHb"><span data-usfm="JER.5.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Konye ebala EJAKAIT ebe, karaida kapaarasia kanun, mam ketananete cut. </span></span><span data-usfm="JER.5.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:24; 28:48; 1 Ika 9:8; Yer 13:22.</span></span><span class="ChapterContent_content__RrUqA"> Kosodi kanen, naineriata atiar, ‘Kanukinyo kiswamakinia EJAKAIT Ewokodeke akiro ŋun kere?’ Kosodi Koboŋok kes ebe, ‘Kwape kinyeiniata yesi eoŋ, kijaanakis idekesio lumo kakwapukus, ijaanakinete kwape kwaŋin imo kakwap namere nakus.’’’</span></span></div><div class="ChapterContent_q1__wjdiM"><span data-usfm="JER.5.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kolimosi nu kokek loka Yakob,</span></span></div><div class="ChapterContent_q1__wjdiM"><span data-usfm="JER.5.20" class="ChapterContent_verse__57FIw"><span class="ChapterContent_content__RrUqA">Kolimonokis koYuda, kineras atiar,</span></span></div><div class="ChapterContent_q1__wjdiM"><span data-usfm="JER.5.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 6:9-10; Esk 12:2; Mk 8:18; Mat 13:14; Yok 12:40; Asw 28:26.  </span></span><span class="ChapterContent_content__RrUqA"> “Kiirasi nu, yes ituŋa luibanaaka, luemamei aijen;</span></span></div><div class="ChapterContent_q1__wjdiM"><span data-usfm="JER.5.21" class="ChapterContent_verse__57FIw"><span class="ChapterContent_content__RrUqA">Lueiaas akonye, komam ianyunete;</span></span></div><div class="ChapterContent_q1__wjdiM"><span data-usfm="JER.5.21" class="ChapterContent_verse__57FIw"><span class="ChapterContent_content__RrUqA">Lueiaas aki komam ipupunete.</span></span></div><div class="ChapterContent_q1__wjdiM"><span data-usfm="JER.5.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 15:4; Yob 26:10; Awa 8:29; Yob 38:8-11.  </span></span><span class="ChapterContent_content__RrUqA"> Ebala EJAKAIT ebe, Mam ca kiyoŋito eoŋ?</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">Mam imaranete kakonyeneka?</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">Ebwaik asine araun eikor loka aŋolol,</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">Kokisil lomam edaun, tetere mam etubor,</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">Karaida edakununos akailan, mam epedorete aipikor;</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">Karaida irurumaete, mam epedorete atubor.</span></span></div><div class="ChapterContent_q1__wjdiM"><span data-usfm="JER.5.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Konye ejaas ituŋa lu itauon luepaarete ido luepaliikis;</span></span></div><div class="ChapterContent_q1__wjdiM"><span data-usfm="JER.5.23" class="ChapterContent_verse__57FIw"><span class="ChapterContent_content__RrUqA">Apaasi aloto.</span></span></div><div class="ChapterContent_q1__wjdiM"><span data-usfm="JER.5.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:45; Yok 2:23; Age 8:22.  </span></span><span class="ChapterContent_content__RrUqA"> Kwabo mam ebalas kotauonokec ebe, “Kayonate EJAKAIT Ewokodeke,</span></span></div><div class="ChapterContent_q1__wjdiM"><span data-usfm="JER.5.24" class="ChapterContent_verse__57FIw"><span class="ChapterContent_content__RrUqA">Loeinakini akiru kapakike;</span></span></div><div class="ChapterContent_q1__wjdiM"><span data-usfm="JER.5.24" class="ChapterContent_verse__57FIw"><span class="ChapterContent_content__RrUqA">Akiru naka aiporo ka naka akamu da;</span></span></div><div class="ChapterContent_q1__wjdiM"><span data-usfm="JER.5.24" class="ChapterContent_verse__57FIw"><span class="ChapterContent_content__RrUqA">Loinadakini oni asabaton nuseuna nuka aidweny.’</span></span></div><div class="ChapterContent_q1__wjdiM"><span data-usfm="JER.5.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Aremosi numam adolitekus akiro ŋun,</span></span></div><div class="ChapterContent_q1__wjdiM"><span data-usfm="JER.5.25" class="ChapterContent_verse__57FIw"><span class="ChapterContent_content__RrUqA">Erebokis aronisiokus ajokis kamakus.</span></span></div><div class="ChapterContent_q1__wjdiM"><span data-usfm="JER.5.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Naarai edumunos ikaronok kotuŋaka:</span></span></div><div class="ChapterContent_q1__wjdiM"><span data-usfm="JER.5.26" class="ChapterContent_verse__57FIw"><span class="ChapterContent_content__RrUqA">Idarete, kwape eperunioto ikalokak akweny;</span></span></div><div class="ChapterContent_q1__wjdiM"><span data-usfm="JER.5.26" class="ChapterContent_verse__57FIw"><span class="ChapterContent_content__RrUqA">Elokete atacit, ipokete ituŋa.</span></span></div><div class="ChapterContent_q1__wjdiM"><span data-usfm="JER.5.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kwape ilelebunotor akweny aruja,</span></span></div><div class="ChapterContent_q1__wjdiM"><span data-usfm="JER.5.27" class="ChapterContent_verse__57FIw"><span class="ChapterContent_content__RrUqA">Kwape kwaŋin ilelebunotor itogoikec aiŋal:</span></span></div><div class="ChapterContent_q1__wjdiM"><span data-usfm="JER.5.27" class="ChapterContent_verse__57FIw"><span class="ChapterContent_content__RrUqA">Ŋes apolokorotor, kobarata.</span></span></div><div class="ChapterContent_q1__wjdiM"><span data-usfm="JER.5.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 73:12.  </span></span><span class="ChapterContent_content__RrUqA"> Etumitos, inutakina:</span></span></div><div class="ChapterContent_q1__wjdiM"><span data-usfm="JER.5.28" class="ChapterContent_verse__57FIw"><span class="ChapterContent_content__RrUqA">Eebo, elitoro kaswamisio nukaronok:</span></span></div><div class="ChapterContent_q1__wjdiM"><span data-usfm="JER.5.28" class="ChapterContent_verse__57FIw"><span class="ChapterContent_content__RrUqA">Mam etubete kabeit akiro nuka ikokiok,</span></span></div><div class="ChapterContent_q1__wjdiM"><span data-usfm="JER.5.28" class="ChapterContent_verse__57FIw"><span class="ChapterContent_content__RrUqA">Tetere ekeriakaros;</span></span></div><div class="ChapterContent_q1__wjdiM"><span data-usfm="JER.5.28" class="ChapterContent_verse__57FIw"><span class="ChapterContent_content__RrUqA">Mam epurokinete luilwaritos nuebeito.</span></span></div><div class="ChapterContent_q1__wjdiM"><span data-usfm="JER.5.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mal 3:5.  </span></span><span class="ChapterContent_content__RrUqA"> Ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.5.29" class="ChapterContent_verse__57FIw"><span class="ChapterContent_content__RrUqA">Mam kereka etieani kanuka ŋun?</span></span></div><div class="ChapterContent_q1__wjdiM"><span data-usfm="JER.5.29" class="ChapterContent_verse__57FIw"><span class="ChapterContent_content__RrUqA">Mam ekatau inyani ateker naikoni nen?”</span></span></div><div class="ChapterContent_q1__wjdiM"><span data-usfm="JER.5.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Adoloki akirot nakaumokin ka nasogim akwap;</span></span></div><div class="ChapterContent_q1__wjdiM"><span data-usfm="JER.5.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.5.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 13:6; Isa 30:10.  </span></span><span class="ChapterContent_content__RrUqA"> Edwarete inabin lukenalak,</span></span></div><div class="ChapterContent_q1__wjdiM"><span data-usfm="JER.5.31" class="ChapterContent_verse__57FIw"><span class="ChapterContent_content__RrUqA">Eyaito isasedotin kanuka aisigalikinikec;</span></span></div><div class="ChapterContent_q1__wjdiM"><span data-usfm="JER.5.31" class="ChapterContent_verse__57FIw"><span class="ChapterContent_content__RrUqA">Ekotosi ikatuŋa kwaŋin;</span></span></div><div class="ChapterContent_q1__wjdiM"><span data-usfm="JER.5.31" class="ChapterContent_verse__57FIw"><span class="ChapterContent_content__RrUqA">Ikwaikinete yesi ai kedolu esaŋe?</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 5<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.5">Learn More About Ebaibuli</a></div>