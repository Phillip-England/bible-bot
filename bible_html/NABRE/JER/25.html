<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 25</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.25" class="ChapterContent_chapter__uvbXo">
         <div class="ChapterContent_label__R2PLt">25</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.25.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 24:1; Dan 1:1; Yer 36:1; 46:2.  </span></span><span class="ChapterContent_content__RrUqA"> Akirot naabu kobu mama ejai Yeremia nuka ituŋa kere luka Yuda, kokaru lokiwononet loka Yekoiakim okoku loka Yosia, ekabaka loka Yuda: ekaru ŋol ŋes ekaru losodit loka Nebukadaresar ekabaka loko Babulon; </span></span><span data-usfm="JER.25.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">naalimokini enabi Yeremia ituŋa kere luka Yuda, ka ŋul kere luibojete koYerusalem kobala ebe: </span></span><span data-usfm="JER.25.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 1:2.</span></span><span class="ChapterContent_content__RrUqA">“Ageun kokaru lokitomonet kauni loka Yosia okoku loka Amon, ekabaka loka Yuda, kiton lolo, ikar lu akaisaarei ka luuni, kobunenenei akirot naka EJAKAIT mama ajai, kenerenena kayes, adilonokini tupuruc einer, konye mam yes ipotu kopuput. </span></span><span data-usfm="JER.25.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:15; Yer 7:13,25; 11:7; 26:5; 29:19.</span></span><span class="ChapterContent_content__RrUqA"> Ido abu EJAKAIT kiiukanakini yes ikekejaanakinak kere inabin, edilonokini tupuruc aijukunun; konye yes mam ipotu kopuput, karaida aitoikin akiikus akiirar. </span></span><span data-usfm="JER.25.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:13; Esk 18:30; Luk 13:3-5.</span></span><span class="ChapterContent_content__RrUqA"> Ebala ebe, ‘Kobonutu kinye ninitunanan ekerot loerono, ka aronis naka aswamisiokus, kiboikinos akwap nakiinakinit EJAKAIT yes ka lukapapaakus, ageun apeŋo aitodol ikar kere; </span></span><span data-usfm="JER.25.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">ido siritupanarete idekesio ice aijaanakin ka aima kes, sirikitunyunyuranakis eoŋ kaswamisio nuka akaninikus. Eoŋ da mam keswamakini yes aronis.’ </span></span><span data-usfm="JER.25.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 1:19; 32:30.</span></span><span class="ChapterContent_content__RrUqA"> Ebala EJAKAIT ebe, Konye mam ipotu kopuput eoŋ; kitunyunyurikis kaswamisio nuka akaninikus aiswamakin bonik aronis.</span></span></div><div class="ChapterContent_p__dVKHb"><span data-usfm="JER.25.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">“Kanuka mm ŋes inerar kwanata EJAKAIT loka ajoresio ebe: Naarai mam ipotu kopuput akakiro, </span></span><span data-usfm="JER.25.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 1:15; 40:2; 18:16.</span></span><span class="ChapterContent_content__RrUqA"> ebala EJAKAIT ebe, Koany, ejukari aomare ikekia kere luka ari naka agolitomei, ka Nebukadaresar ekabaka loko Babulon, ekakejaanakinan, kayau kes aitiji akwap na, ka ŋul da luibojete kotoma, ka atekerin nu kere nuirimorito; ido amudiari cut, ketuluo kes aumokinet, aimuaret, asilio da namam edaun. </span></span><span data-usfm="JER.25.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 7:34; 16:9; Apu 18:22-23.</span></span><span class="ChapterContent_content__RrUqA"> Ido bobo, alemari kamakee eporoto lokaiyalama ka eporoto lokailel, eporoto loka eteran ka eporoto da loka ateran, aruo naka akaŋas, ka aica naka atala, </span></span><span data-usfm="JER.25.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:21; Yer 29:10; Dan 9:2.</span></span><span class="ChapterContent_content__RrUqA"> Itisilio akwap na kere, eraun aumokinet; ijaanakinete da atekerin nu ekabaka loko Babulon ikar akaisakanykaarei. </span></span><span data-usfm="JER.25.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 29:10; Dan 9:2; Isa 13:19.</span></span><span class="ChapterContent_content__RrUqA"> Kosodi kanen, ebala EJAKAIT ebe, Kedaunos ikar akaisakanykaarei, kasodi eticani eoŋ ekabaka loko Babulon, ka ateker ŋin, ka akwap naka Ikaludean, kanuka numam adolitekec, ido etisili ikar kere. </span></span><span data-usfm="JER.25.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ido ayauni kakwap ŋin akakiro kere nuabu kenerite, kere nuewadikatai oitabo lo, loadwari Yeremia mama ejaas atekerin kere, </span></span><span data-usfm="JER.25.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 50:41; 27:7; 50:29; 51:6,24.</span></span><span class="ChapterContent_content__RrUqA"> Naarai atekerin nuipu ka ikabakan lukapolok itubusianete kes, eebo, kes da ba; atacakini kwape ejaatar aswamisiokec, ido kwape ejaar aswam naka akaninikee.”</span></span></div><div class="ChapterContent_p__dVKHb"><span data-usfm="JER.25.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 21:20; Sab 11:6; 75:8; Isa 51:17,22; Apu 14:10.  </span></span><span class="ChapterContent_content__RrUqA"> Naarai kaba la kwanata EJAKAIT, Edeke loka Isirael ebe: “Kolem adere na naka ebino loka adedeŋ kakanika, kitamat atekerin kere nukeiukari joo </span></span><span data-usfm="JER.25.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nak 3:11.</span></span><span class="ChapterContent_content__RrUqA"> Emasete, igetanaros, ikerepikinete kanuka ekileŋ loejukari mamakee.”</span></span></div><div class="ChapterContent_p__dVKHb"><span data-usfm="JER.25.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kasodi alemun adere kakan naka EJAKAIT, ketamat atekerin kere nukejukari EJAKAIT eoŋ: </span></span><span data-usfm="JER.25.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 60:3; Esk 9:8; Dan 9:12; Amo 2:5.</span></span><span class="ChapterContent_content__RrUqA"> ebe Yerusalem ka ireria luka Yuda, ka ikabakanakec, ka ikapolokokec, aituluor asilio, aumokinet, aimuaret, ka ekenit; kwape ejaar lolo; </span></span><span data-usfm="JER.25.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 46:2.</span></span><span class="ChapterContent_content__RrUqA"> Parao ekabaka loko Misiri ka ikekejaanakinak, ka ikapolokoke, ka iketuŋa kere; </span></span><span data-usfm="JER.25.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 1:1; Isa 20:1.</span></span><span class="ChapterContent_content__RrUqA"> ka ituŋa kere luinyalinyala, ka ikabakan kere luka akwap naka Us, ka ikabakan kere luka akwap naka Ipilisitian (Asukelon, ka Gasa, ka Ekuron, ka luapianunos luka Asudod); </span></span><span data-usfm="JER.25.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Edom, ka Moab, ka idwe luka Amon; </span></span><span data-usfm="JER.25.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">ka ikabakan kere luka Turo, ka ikabakan kere luka Sidon, ka ikabakan luka apujan naejai okekwa juwai aŋolol; </span></span><span data-usfm="JER.25.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Dedan ka Tema, ka Bus, ka ituŋa kere luebarenete arokio; </span></span><span data-usfm="JER.25.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 9:14; Yer 50:37.</span></span><span class="ChapterContent_content__RrUqA"> ikabakan kere luka Arabia, ka ikabakan kere luka ituŋa luinyalinyala luibojete kamodiŋ; </span></span><span data-usfm="JER.25.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">ikabakan kere luka Simiri, ka ikabakan kere luka Elam, ka ikabakan kere luka Imedin; </span></span><span data-usfm="JER.25.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 51:41.</span></span><span class="ChapterContent_content__RrUqA"> ka ikabakan kere luka ari naka agolitomei, luelwaka ka lueapiete, ameanakin; ka ajakanuto kere nuka akwapin, nuejaas akwap. Akaulokee emasi do ekabaka loka Sesak.</span></span></div><div class="ChapterContent_p__dVKHb"><span data-usfm="JER.25.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kbk 2:16.  </span></span><span class="ChapterContent_content__RrUqA">“Ilimokini kes ebe, ‘Inera kwanata EJAKAIT loka ajoresio, Edeke loka Isirael ebe: Komata, komerikinos, koleka, kibironoros, mam bobo inyounete, kanuka ekileŋ loejukuni mamakus.’</span></span></div><div class="ChapterContent_p__dVKHb"><span data-usfm="JER.25.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">“Kosodi arai keneroto aiiaar adere kakanikon aimat, kosodi ilimokini kes ebe, ‘Inera EJAKAIT loka ajoresio kwanata ebe: Kibusakinit yes aimat! </span></span><span data-usfm="JER.25.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 11:31; Yer 49:12; Oba 1:16; Luk 23:31; 1 Pet 4:17; Esk 38:21.</span></span><span class="ChapterContent_content__RrUqA"> Naarai koany, ageuni eoŋ aswam aronis kore loemaikinitai ekakiror, yes da mam kiticanio? Ebala EJAKAIT ebe, Mam iswakete aitieanio: naarai anyarakini ekileŋ asurokin kere luibojete kakwap.’</span></span></div><div class="ChapterContent_q1__wjdiM"><span data-usfm="JER.25.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 42:13; Yok 3:16; Amo 1:2; Sab 68:16.  </span></span><span class="ChapterContent_content__RrUqA"> “Ŋo da kodwarak kes akiro nu kere, kolimok ebe:</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">‘Irurumai EJAKAIT kokuiu,</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">Ikeseuni ekeporoto kaiboisike nakalaunan;</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">Irurumakini auioke kagogon;</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">Ereseikini kere luibojete kakwap,</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">Bala ikepudapudak emusabibu.</span></span></div><div class="ChapterContent_q1__wjdiM"><span data-usfm="JER.25.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 4:1; Mik 6:2; Yok 3:2.  </span></span><span class="ChapterContent_content__RrUqA"> Edoli eeelet kiton osaŋe loka akwap,</span></span></div><div class="ChapterContent_q1__wjdiM"><span data-usfm="JER.25.31" class="ChapterContent_verse__57FIw"><span class="ChapterContent_content__RrUqA">Naarai epurete EJAKAIT katekerin;</span></span></div><div class="ChapterContent_q1__wjdiM"><span data-usfm="JER.25.31" class="ChapterContent_verse__57FIw"><span class="ChapterContent_content__RrUqA">Etubokini luejaas awat kere,</span></span></div><div class="ChapterContent_q1__wjdiM"><span data-usfm="JER.25.31" class="ChapterContent_verse__57FIw"><span class="ChapterContent_content__RrUqA">Ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.25.31" class="ChapterContent_verse__57FIw"><span class="ChapterContent_content__RrUqA">Apiari lukaronok kekilen.’</span></span></div><div class="ChapterContent_q1__wjdiM"><span data-usfm="JER.25.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">“Tnera kwanata EJAKAIT loka aioresio ebe:</span></span></div><div class="ChapterContent_q1__wjdiM"><span data-usfm="JER.25.32" class="ChapterContent_verse__57FIw"><span class="ChapterContent_content__RrUqA">Koany, elomuni aronis anyoun kateker kiton ateker,</span></span></div><div class="ChapterContent_q1__wjdiM"><span data-usfm="JER.25.32" class="ChapterContent_verse__57FIw"><span class="ChapterContent_content__RrUqA">Itukutuni etapipirio loepol anyoun kosaneta luka akwap!</span></span></div><div class="ChapterContent_p__dVKHb"><span data-usfm="JER.25.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 34:2-8; Yer 12:12; Apu 19:17-21.  </span></span><span class="ChapterContent_content__RrUqA">“Ka nul da lueari EJAKAIT kapaaran kaŋin ikaikinos anyoun kosanc loka akwap kiton osaŋe eee loka akwap. Mam ekuudianio, karaida atukonokinio, karaida aidaio; eraunete aoret kakwap.</span></span></div><div class="ChapterContent_q1__wjdiM"><span data-usfm="JER.25.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">“Kibwololoto, yes ikecokok, komonyata;</span></span></div><div class="ChapterContent_q1__wjdiM"><span data-usfm="JER.25.34" class="ChapterContent_verse__57FIw"><span class="ChapterContent_content__RrUqA">Kipunupunokinos kotoma okurwon, yes ikayaitok luka esipan:</span></span></div><div class="ChapterContent_q1__wjdiM"><span data-usfm="JER.25.34" class="ChapterContent_verse__57FIw"><span class="ChapterContent_content__RrUqA">Naarai adolut cut apaarasia nuka aariokus, ka aisiarisiariokus, Yes da ibiroros bala ibore yenisiyalamikinitai.</span></span></div><div class="ChapterContent_q1__wjdiM"><span data-usfm="JER.25.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Mam ikecokok edumunete erot lokereara,</span></span></div><div class="ChapterContent_q1__wjdiM"><span data-usfm="JER.25.35" class="ChapterContent_verse__57FIw"><span class="ChapterContent_content__RrUqA">Karaida ikayaitok luka esipan neekuiata.</span></span></div><div class="ChapterContent_q1__wjdiM"><span data-usfm="JER.25.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Eporoto loka aikalal naka ikeeokok.</span></span></div><div class="ChapterContent_q1__wjdiM"><span data-usfm="JER.25.36" class="ChapterContent_verse__57FIw"><span class="ChapterContent_content__RrUqA">Ka aibwolol naka ikayaitok luka esipan!</span></span></div><div class="ChapterContent_q1__wjdiM"><span data-usfm="JER.25.36" class="ChapterContent_verse__57FIw"><span class="ChapterContent_content__RrUqA">Naarai amunaa EJAKAIT ekecerony,</span></span></div><div class="ChapterContent_q1__wjdiM"><span data-usfm="JER.25.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 97:1-3; Isa 66:15; Bur 12:29.  </span></span><span class="ChapterContent_content__RrUqA"> Esiliŋiŋii aujoi nuinapakina</span></span></div><div class="ChapterContent_q1__wjdiM"><span data-usfm="JER.25.37" class="ChapterContent_verse__57FIw"><span class="ChapterContent_content__RrUqA">Kanuka anyunyura naededen naka EJAKAIT.</span></span></div><div class="ChapterContent_q1__wjdiM"><span data-usfm="JER.25.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.25.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Enyeki akenopis, kwape eŋatuny,</span></span></div><div class="ChapterContent_q1__wjdiM"><span data-usfm="JER.25.38" class="ChapterContent_verse__57FIw"><span class="ChapterContent_content__RrUqA">Naarai araun akecekwap aumokinet</span></span></div><div class="ChapterContent_q1__wjdiM"><span data-usfm="JER.25.38" class="ChapterContent_verse__57FIw"><span class="ChapterContent_content__RrUqA">Kanuka adedeŋ naka ekileŋ loereit,</span></span></div><div class="ChapterContent_q1__wjdiM"><span data-usfm="JER.25.38" class="ChapterContent_verse__57FIw"><span class="ChapterContent_content__RrUqA">Ido kanuka anyunyurake naededen.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 25<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.25">Learn More About Ebaibuli</a></div>