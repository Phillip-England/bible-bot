<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 50</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.50" class="ChapterContent_chapter__uvbXo">
         <div class="ChapterContent_label__R2PLt">50</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.50.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 13:1; 21:1.  </span></span><span class="ChapterContent_content__RrUqA"> Akirot naabu EJAKAIT kiner kama ka Yeremia enabi kanuka Babulon, kanuka akwap naka Ikaludean, ebe:</span></span></div><div class="ChapterContent_q1__wjdiM"><span data-usfm="JER.50.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 46:1; Yer 43:12.  </span></span><span class="ChapterContent_content__RrUqA"> “Kolimosi kotoma atekerin, kitejenut da,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Kikiasi emedera, Kiteienut,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Sirikimunonikis: kineras atiar,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">‘Aŋatar Babulon,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Erumata Bel ileic,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Eyalonoŋ Merodak,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Erumata aputosiake ileje,</span></span></div><div class="ChapterContent_q1__wjdiM"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">Iyalononoete akeputosia nuegerer.’</span></span></div><div class="ChapterContent_p__dVKHb"><span data-usfm="JER.50.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 13:17.  </span></span><span class="ChapterContent_content__RrUqA"> “Naarai enyouni ateker kagolitomei asurokin ŋes, itisili akekwap, komameun yeniboie kotoma; akerata, aloto, ituŋa ka itiaŋ da.</span></span></div><div class="ChapterContent_p__dVKHb"><span data-usfm="JER.50.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 1:11; 3:5; Sab 126:5; 105:4; Sek 12:10; 8:21,22; Isa 45:19.  </span></span><span class="ChapterContent_content__RrUqA">“Ebala EJAKAIT ebe, Kapaarasia kakwa, kapak kaŋin da, epote idwe luka Isirael, kes nepepe ka idwe luka Yuda; emonyete elosete, komootos EJAKAIT Ekecedeke. </span></span><span data-usfm="JER.50.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 31:31; 1 Pet 2:25.</span></span><span class="ChapterContent_content__RrUqA"> Inisete nuka Sion, kotereitos ereetakec nina, koba las ebe, ‘Kopotu, kemorikikinos ka EJAKAIT kaitutuket namam edaun namam imurwokinio.’</span></span></div><div class="ChapterContent_p__dVKHb"><span data-usfm="JER.50.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">“Araur ikatuŋa amerekekin nukeoliorete; erooliosi ikecokokokec, etapaasi oroŋan: anyout koronat kiton oukor, imurwokinito nekeuriakenenata. </span></span><span data-usfm="JER.50.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 11:5; Yer 2:3; Dan 9:16; Sab 22:4.</span></span><span class="ChapterContent_content__RrUqA"> Anyamata kere lukeanyunete: kobalas lukasurupokec ebe, ‘Mam kigwaunit akiro, naarai adiakasi kama ejai EJAKAIT, aiboisikec nakabeit, ŋes EJAKAIT, amun naka lukapapaakee.’</span></span></div><div class="ChapterContent_p__dVKHb"><span data-usfm="JER.50.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 18:4; Isa 48:20; Yer 51:6; Sek 2:6.  </span></span><span class="ChapterContent_content__RrUqA">“Kokerata kokidin naka Babulon, konyoutu kakwap naka Ikaludean, kosubata bala ikorwa kakonyen nuka isipanin. </span></span><span data-usfm="JER.50.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Naarai koany, etwekenyuni etodokari da atukot naka atekerin nukapolok asurokin Babulon, nuepote kagolitomei: iderakinos asurokin ŋes: ameun kanen eŋatario. Eraunos ikeeekojoi bala luka ikirigin luenaikinito, lumam eboŋunete epalapalato, </span></span><span data-usfm="JER.50.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Apu 17:16.</span></span><span class="ChapterContent_content__RrUqA"> Ebala EJAKAIT ebe, Eŋatario Kaludea: imonikinos kere luenatarete Ŋes,</span></span></div><div class="ChapterContent_q1__wjdiM"><span data-usfm="JER.50.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 47:6.  </span></span><span class="ChapterContent_content__RrUqA"> “Naarai iyalamas, naarai ibwoŋas,</span></span></div><div class="ChapterContent_q1__wjdiM"><span data-usfm="JER.50.11" class="ChapterContent_verse__57FIw"><span class="ChapterContent_content__RrUqA">Yes luinatasi akairumet,</span></span></div><div class="ChapterContent_q1__wjdiM"><span data-usfm="JER.50.11" class="ChapterContent_verse__57FIw"><span class="ChapterContent_content__RrUqA">Naarai ieuros kwape ataok naieakaeakai akima,</span></span></div><div class="ChapterContent_q1__wjdiM"><span data-usfm="JER.50.11" class="ChapterContent_verse__57FIw"><span class="ChapterContent_content__RrUqA">Icieinas kwape abalasin nuegogoŋ;</span></span></div><div class="ChapterContent_q1__wjdiM"><span data-usfm="JER.50.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Irumete totokus ileje noi;</span></span></div><div class="ChapterContent_q1__wjdiM"><span data-usfm="JER.50.12" class="ChapterContent_verse__57FIw"><span class="ChapterContent_content__RrUqA">Itirirai ŋin nakiwuruuni,</span></span></div><div class="ChapterContent_q1__wjdiM"><span data-usfm="JER.50.12" class="ChapterContent_verse__57FIw"><span class="ChapterContent_content__RrUqA">Koany, eraun ŋesi awasia naka atekerin,</span></span></div><div class="ChapterContent_q1__wjdiM"><span data-usfm="JER.50.12" class="ChapterContent_verse__57FIw"><span class="ChapterContent_content__RrUqA">Amodiŋ, akwap nalarion, elet.</span></span></div><div class="ChapterContent_q1__wjdiM"><span data-usfm="JER.50.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kanuka anyunyura naka EJAKAIT mam iboikinoi,</span></span></div><div class="ChapterContent_q1__wjdiM"><span data-usfm="JER.50.13" class="ChapterContent_verse__57FIw"><span class="ChapterContent_content__RrUqA">Konye eraun asilio:</span></span></div><div class="ChapterContent_q1__wjdiM"><span data-usfm="JER.50.13" class="ChapterContent_verse__57FIw"><span class="ChapterContent_content__RrUqA">Eumokin nin yenitori Babulon,</span></span></div><div class="ChapterContent_q1__wjdiM"><span data-usfm="JER.50.13" class="ChapterContent_verse__57FIw"><span class="ChapterContent_content__RrUqA">Isuari icanike kere.</span></span></div><div class="ChapterContent_q1__wjdiM"><span data-usfm="JER.50.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kiderakinos asurokin Babulon kowaitin kere,</span></span></div><div class="ChapterContent_q1__wjdiM"><span data-usfm="JER.50.14" class="ChapterContent_verse__57FIw"><span class="ChapterContent_content__RrUqA">Yes kere luikesito akabwai;</span></span></div><div class="ChapterContent_q1__wjdiM"><span data-usfm="JER.50.14" class="ChapterContent_verse__57FIw"><span class="ChapterContent_content__RrUqA">Kogumata ŋes, sirikitasalata imalia;</span></span></div><div class="ChapterContent_q1__wjdiM"><span data-usfm="JER.50.14" class="ChapterContent_verse__57FIw"><span class="ChapterContent_content__RrUqA">Naarai adiaka kama ejai EJAKAIT.</span></span></div><div class="ChapterContent_q1__wjdiM"><span data-usfm="JER.50.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 29:24; 2 Siit 30:8; Aku 5:6; Yer 51:58; Sab 2:1-3; Apu 16:6.  </span></span><span class="ChapterContent_content__RrUqA"> Kikeseut elala kowaitin kere,</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Alo akanin;</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Ebiroros apetetake,</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Atiyanar akerwatatin.</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Naarai lo ŋes enyaŋit loka EJAKAIT;</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Kinyanakis;</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Kwape kolo eswamaa,</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">Kiswamakis ŋes kwaŋin,</span></span></div><div class="ChapterContent_q1__wjdiM"><span data-usfm="JER.50.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 13:14.  </span></span><span class="ChapterContent_content__RrUqA"> Komudiasi yeneyei koBabulon,</span></span></div><div class="ChapterContent_q1__wjdiM"><span data-usfm="JER.50.16" class="ChapterContent_verse__57FIw"><span class="ChapterContent_content__RrUqA">Ka yenekapit ekurupeta kapak naka aisak:</span></span></div><div class="ChapterContent_q1__wjdiM"><span data-usfm="JER.50.16" class="ChapterContent_verse__57FIw"><span class="ChapterContent_content__RrUqA">Kanuka aiyoŋ ekileŋ loereit,</span></span></div><div class="ChapterContent_q1__wjdiM"><span data-usfm="JER.50.16" class="ChapterContent_verse__57FIw"><span class="ChapterContent_content__RrUqA">Eboŋori ŋinituŋanan mama ejaas iketuŋa,</span></span></div><div class="ChapterContent_q1__wjdiM"><span data-usfm="JER.50.16" class="ChapterContent_verse__57FIw"><span class="ChapterContent_content__RrUqA">Ekeri ninitunanan akwap nakobukee.</span></span></div><div class="ChapterContent_m__3AINJ"><span data-usfm="JER.50.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 3:12; Mat 9:36; Yer 23:2; 2:15; 1 Pet 2:25; 2 Siit 28:20; 2 Ika 17:6; 24:10,14; Isa 7:17,20; 8:7,8.  </span></span><span class="ChapterContent_content__RrUqA">“Isirael ŋes amerekek namejat; ereneata iŋatunyo, Kisiau ekabaka loka Asuria ainyam, ka Nebukadaresar lo ekabaka loko Babulon, ŋes lokawasia ekoe akekojo. </span></span><span data-usfm="JER.50.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ŋes inerar kwanata EJAKAIT loka ajoresio Edeke loka Isirael ebe: Koany, etieani ekabaka loko Babulon ka akekwap, kwape abu keticania ekabaka loka Asuria. </span></span><span data-usfm="JER.50.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 65:10.</span></span><span class="ChapterContent_content__RrUqA"> Ido enyakuni Isirael bobo toma oronyiake, ido edakenena ŋesi Karamel ka Basan, imonikini eketau koukon luka Epuraim ka Gilead da, </span></span><span data-usfm="JER.50.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 31:34; Isa 1:9.</span></span><span class="ChapterContent_content__RrUqA"> Ebala EJAKAIT ebe, Kapaarasia kanun, kapak kaŋin, emootai numam adolit nuka Isirael, kwabo emameete; aronisio da nuka Yuda, kwabo mam etakanunete: naarai esioniei ŋul lualeleni araun aatoŋot,</span></span></div><div class="ChapterContent_q1__wjdiM"><span data-usfm="JER.50.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 10:6.  </span></span><span class="ChapterContent_content__RrUqA"> “Kodokasi asurokin akwap naka Merataim,</span></span></div><div class="ChapterContent_q1__wjdiM"><span data-usfm="JER.50.21" class="ChapterContent_verse__57FIw"><span class="ChapterContent_content__RrUqA">Kosurokis da luibojete koPekod,</span></span></div><div class="ChapterContent_q1__wjdiM"><span data-usfm="JER.50.21" class="ChapterContent_verse__57FIw"><span class="ChapterContent_content__RrUqA">Ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.50.21" class="ChapterContent_verse__57FIw"><span class="ChapterContent_content__RrUqA">Koara, komudiasi eut atupakin kes,</span></span></div><div class="ChapterContent_q1__wjdiM"><span data-usfm="JER.50.21" class="ChapterContent_verse__57FIw"><span class="ChapterContent_content__RrUqA">Kiswamata kere nuabu kecorak.</span></span></div><div class="ChapterContent_q1__wjdiM"><span data-usfm="JER.50.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ejai eeelet loka ejie toma akwap,</span></span></div><div class="ChapterContent_q1__wjdiM"><span data-usfm="JER.50.22" class="ChapterContent_verse__57FIw"><span class="ChapterContent_content__RrUqA">Ka amudiar naepol!</span></span></div><div class="ChapterContent_q1__wjdiM"><span data-usfm="JER.50.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 16:6; Yer 51:20.  </span></span><span class="ChapterContent_content__RrUqA"> Aiepar cama anyuli naka akwap kere, abila ca!</span></span></div><div class="ChapterContent_q1__wjdiM"><span data-usfm="JER.50.23" class="ChapterContent_verse__57FIw"><span class="ChapterContent_content__RrUqA">Aluor eama Babulon ameje kokidin atekerin!</span></span></div><div class="ChapterContent_q1__wjdiM"><span data-usfm="JER.50.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Dan 5:30.  </span></span><span class="ChapterContent_content__RrUqA"> Abu kalok jo, ipok da, ijo Babulon,</span></span></div><div class="ChapterContent_q1__wjdiM"><span data-usfm="JER.50.24" class="ChapterContent_verse__57FIw"><span class="ChapterContent_content__RrUqA">Mam ibu kojen:</span></span></div><div class="ChapterContent_q1__wjdiM"><span data-usfm="JER.50.24" class="ChapterContent_verse__57FIw"><span class="ChapterContent_content__RrUqA">Itakanu, kikamun da,</span></span></div><div class="ChapterContent_q1__wjdiM"><span data-usfm="JER.50.24" class="ChapterContent_verse__57FIw"><span class="ChapterContent_content__RrUqA">Naarai ipegata ka EJAKAIT.</span></span></div><div class="ChapterContent_q1__wjdiM"><span data-usfm="JER.50.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 13:5.  </span></span><span class="ChapterContent_content__RrUqA"> Anaa EJAKAIT akeinadis,</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">Alemu lujiis luka anyunyurake,</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">Naarai ejai EJAKAIT,</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">EJAKAIT loka aioresio,</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">Aswam naelosi aswam kaŋina,</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">Kakwap naka Ikaludean.</span></span></div><div class="ChapterContent_q1__wjdiM"><span data-usfm="JER.50.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kopotu kosurokis anyoun kanoliikoru,</span></span></div><div class="ChapterContent_q1__wjdiM"><span data-usfm="JER.50.26" class="ChapterContent_verse__57FIw"><span class="ChapterContent_content__RrUqA">Kodakasi asotoi nuka idulake;</span></span></div><div class="ChapterContent_q1__wjdiM"><span data-usfm="JER.50.26" class="ChapterContent_verse__57FIw"><span class="ChapterContent_content__RrUqA">Kotukonosi atukon,</span></span></div><div class="ChapterContent_q1__wjdiM"><span data-usfm="JER.50.26" class="ChapterContent_verse__57FIw"><span class="ChapterContent_content__RrUqA">Kosodete amudiar cut:</span></span></div><div class="ChapterContent_q1__wjdiM"><span data-usfm="JER.50.26" class="ChapterContent_verse__57FIw"><span class="ChapterContent_content__RrUqA">Sirikitasala imodiobore kere.</span></span></div><div class="ChapterContent_q1__wjdiM"><span data-usfm="JER.50.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 22:12; Isa 34:7; Yer 48:44.  </span></span><span class="ChapterContent_content__RrUqA"> Koarata imasenikoke kere;</span></span></div><div class="ChapterContent_q1__wjdiM"><span data-usfm="JER.50.27" class="ChapterContent_verse__57FIw"><span class="ChapterContent_content__RrUqA">Kijesaros oarit.</span></span></div><div class="ChapterContent_q1__wjdiM"><span data-usfm="JER.50.27" class="ChapterContent_verse__57FIw"><span class="ChapterContent_content__RrUqA">Itukwi kes! Naarai adolu akeeepaaran,</span></span></div><div class="ChapterContent_q1__wjdiM"><span data-usfm="JER.50.27" class="ChapterContent_verse__57FIw"><span class="ChapterContent_content__RrUqA">Apak naka aitieaniokec.</span></span></div><div class="ChapterContent_p__dVKHb"><span data-usfm="JER.50.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 51:10.  </span></span><span class="ChapterContent_content__RrUqA">“Iporotoi luka nul kaluekerete aiku anyoun kakwap nako Babulon, alimor koSion enyaijit loka EJAKAIT Ewokodeke, ainyaŋ eyekaluke.</span></span></div><div class="ChapterContent_p__dVKHb"><span data-usfm="JER.50.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 18:6; Aku 3:64; 2 Ses 1:6; Isa 47:10.  </span></span><span class="ChapterContent_content__RrUqA">“Konyarautu ikagumak imalia asurokin Babulon, nul kere luikesete akabwai. Kidukuro airigaun; sirikeku imodioke. Kotaeakis kwape ajaar aswamuke; kere nuabu kiswama, kiswamakis ŋes da: naarai iwonono kama ejai EJAKAIT, kama ejai Ekalaunan loka Isirael. </span></span><span data-usfm="JER.50.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 49:26; 51:4.</span></span><span class="ChapterContent_content__RrUqA"> Ebala EJAKAIT ebe, Kanuka nun ŋes ibirokinotor ikekatumunak orotinike, emudiario da ikajiokoke kere kapaaran kaŋin.</span></span></div><div class="ChapterContent_q1__wjdiM"><span data-usfm="JER.50.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">“Ebala EJAKAIT, EJAKAIT loka ajoresio ebe,</span></span></div><div class="ChapterContent_q1__wjdiM"><span data-usfm="JER.50.31" class="ChapterContent_verse__57FIw"><span class="ChapterContent_content__RrUqA">Koany, kasurokin eoŋ jo, ijo ekewonot,</span></span></div><div class="ChapterContent_q1__wjdiM"><span data-usfm="JER.50.31" class="ChapterContent_verse__57FIw"><span class="ChapterContent_content__RrUqA">Naarai adolo akonipaaran,</span></span></div><div class="ChapterContent_q1__wjdiM"><span data-usfm="JER.50.31" class="ChapterContent_verse__57FIw"><span class="ChapterContent_content__RrUqA">Apak naketieania.</span></span></div><div class="ChapterContent_q1__wjdiM"><span data-usfm="JER.50.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 21:14.  </span></span><span class="ChapterContent_content__RrUqA"> Iguikini ekewonot ibiror,</span></span></div><div class="ChapterContent_q1__wjdiM"><span data-usfm="JER.50.32" class="ChapterContent_verse__57FIw"><span class="ChapterContent_content__RrUqA">Ido emameun yenitonyouni:</span></span></div><div class="ChapterContent_q1__wjdiM"><span data-usfm="JER.50.32" class="ChapterContent_verse__57FIw"><span class="ChapterContent_content__RrUqA">Esinepikini akim oreriake,</span></span></div><div class="ChapterContent_q1__wjdiM"><span data-usfm="JER.50.32" class="ChapterContent_verse__57FIw"><span class="ChapterContent_content__RrUqA">Enyami da nul kere luirimorito.</span></span></div><div class="ChapterContent_p__dVKHb"><span data-usfm="JER.50.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">“Inera kwanata EJAKAIT loka aioresio ebe: Ereitai idwe luka Isirael ka idwe luka Yuda; ŋul da kere luapotu kijoreosi kes eridakinito; eŋerito aosikin. </span></span><span data-usfm="JER.50.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Apu 18:8; Awa 23:11; Isa 47:4.</span></span><span class="ChapterContent_content__RrUqA"> Egogoŋ Ekalakunanikee, EJAKAIT loka ajoresio ŋes ekekiror. Abeit epuri kanukee, tetere isinapikini akwap, konye isiyalononoi luibojete koBabulon.</span></span></div><div class="ChapterContent_q1__wjdiM"><span data-usfm="JER.50.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Dan 5:30; Isa 37:13.  </span></span><span class="ChapterContent_content__RrUqA"> “Ebala EJAKAIT ebe, Esurokini ekileŋ Ikaludean,</span></span></div><div class="ChapterContent_q1__wjdiM"><span data-usfm="JER.50.35" class="ChapterContent_verse__57FIw"><span class="ChapterContent_content__RrUqA">Ka luibojete koBabulon,</span></span></div><div class="ChapterContent_q1__wjdiM"><span data-usfm="JER.50.35" class="ChapterContent_verse__57FIw"><span class="ChapterContent_content__RrUqA">Ka ikapolokoke, ka lukaeoake da.</span></span></div><div class="ChapterContent_q1__wjdiM"><span data-usfm="JER.50.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Esurokini ekileŋ ikelabilabak,</span></span></div><div class="ChapterContent_q1__wjdiM"><span data-usfm="JER.50.36" class="ChapterContent_verse__57FIw"><span class="ChapterContent_content__RrUqA">Koluoros ibaŋiok:</span></span></div><div class="ChapterContent_q1__wjdiM"><span data-usfm="JER.50.36" class="ChapterContent_verse__57FIw"><span class="ChapterContent_content__RrUqA">Esurokini ekileŋ ikiriginike,</span></span></div><div class="ChapterContent_q1__wjdiM"><span data-usfm="JER.50.36" class="ChapterContent_verse__57FIw"><span class="ChapterContent_content__RrUqA">Eburunete.</span></span></div><div class="ChapterContent_q1__wjdiM"><span data-usfm="JER.50.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 25:20; 51:30; Nak 3:13.  </span></span><span class="ChapterContent_content__RrUqA"> Esurokini ekileŋ abalasinikee, ka agalinikec,</span></span></div><div class="ChapterContent_q1__wjdiM"><span data-usfm="JER.50.37" class="ChapterContent_verse__57FIw"><span class="ChapterContent_content__RrUqA">Ka ituŋa kere luinyalinyaluna luejaas kokidinike,</span></span></div><div class="ChapterContent_q1__wjdiM"><span data-usfm="JER.50.37" class="ChapterContent_verse__57FIw"><span class="ChapterContent_content__RrUqA">Eraunos nul bala aŋor.</span></span></div><div class="ChapterContent_q1__wjdiM"><span data-usfm="JER.50.37" class="ChapterContent_verse__57FIw"><span class="ChapterContent_content__RrUqA">Esurokini ekileŋ abarake,</span></span></div><div class="ChapterContent_q1__wjdiM"><span data-usfm="JER.50.37" class="ChapterContent_verse__57FIw"><span class="ChapterContent_content__RrUqA">Eŋatario.</span></span></div><div class="ChapterContent_q1__wjdiM"><span data-usfm="JER.50.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 44:27; Apu 16:12; Yer 51:32,36.  </span></span><span class="ChapterContent_content__RrUqA"> Eŋaikin akamu akipike, eokete!</span></span></div><div class="ChapterContent_q1__wjdiM"><span data-usfm="JER.50.38" class="ChapterContent_verse__57FIw"><span class="ChapterContent_content__RrUqA">Naarai erai akwap naka aputosia nuegerer,</span></span></div><div class="ChapterContent_q1__wjdiM"><span data-usfm="JER.50.38" class="ChapterContent_verse__57FIw"><span class="ChapterContent_content__RrUqA">Abanakaros kotoma aputosia,</span></span></div><div class="ChapterContent_p__dVKHb"><span data-usfm="JER.50.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 18:2; Isa 13:21; Yer 51:37; 25:12.  </span></span><span class="ChapterContent_content__RrUqA"> “Kanuka nun iboikinos itian luka ais nepepe kiku wei Babulon, iboikinos ikuului da ŋina: mam bobo ejaikinos ituŋa ikar kere; ido mam iboikinos ituŋa aturio katurio, </span></span><span data-usfm="JER.50.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:24-25; Ikis 29:23; Isa 1:9; Yer 49:18; Amo 4:11; Sep 2:9; 2 Pet 2:6; Yud 1:7.</span></span><span class="ChapterContent_content__RrUqA"> Ebala EJAKAIT ebe, Kwape kolo ebiroria Edeke Sodom ka Gomora ka ireria kere luedunyatar, kwaŋin emameun ituŋanan yeneiaun ŋina, karaida ikoku yenika ituŋanan yeniboiororoi nen.</span></span></div><div class="ChapterContent_q1__wjdiM"><span data-usfm="JER.50.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 6:22; Apu 17:16.  </span></span><span class="ChapterContent_content__RrUqA"> “Koany, epote ituŋa kagolitomei;</span></span></div><div class="ChapterContent_q1__wjdiM"><span data-usfm="JER.50.41" class="ChapterContent_verse__57FIw"><span class="ChapterContent_content__RrUqA">Ateker napeti,</span></span></div><div class="ChapterContent_q1__wjdiM"><span data-usfm="JER.50.41" class="ChapterContent_verse__57FIw"><span class="ChapterContent_content__RrUqA">Isikwenyunio ikabakan luipu</span></span></div><div class="ChapterContent_q1__wjdiM"><span data-usfm="JER.50.41" class="ChapterContent_verse__57FIw"><span class="ChapterContent_content__RrUqA">Anyoun kosaneta luka akwap.</span></span></div><div class="ChapterContent_q1__wjdiM"><span data-usfm="JER.50.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 13:18; 5:30.  </span></span><span class="ChapterContent_content__RrUqA"> Ekapetc akabwai ka akwaras;</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">Ededeŋ, emamei da aitim;</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">Irurumai eporotokec bala aŋolol,</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">Ibwanenitos abalasin;</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">Ederakinos mamakon kwape ikajiok,</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">Ŋo apese naka Babulon.</span></span></div><div class="ChapterContent_q1__wjdiM"><span data-usfm="JER.50.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 49:24.  </span></span><span class="ChapterContent_content__RrUqA"> “Eira ekabaka loka Babulon eemutokee,</span></span></div><div class="ChapterContent_q1__wjdiM"><span data-usfm="JER.50.43" class="ChapterContent_verse__57FIw"><span class="ChapterContent_content__RrUqA">Alajakakata akaninike;</span></span></div><div class="ChapterContent_q1__wjdiM"><span data-usfm="JER.50.43" class="ChapterContent_verse__57FIw"><span class="ChapterContent_content__RrUqA">Adita akirot etauke,</span></span></div><div class="ChapterContent_q1__wjdiM"><span data-usfm="JER.50.43" class="ChapterContent_verse__57FIw"><span class="ChapterContent_content__RrUqA">Ka ariebo kwape naka aberu kanaerieba aidoun.</span></span></div><div class="ChapterContent_p__dVKHb"><span data-usfm="JER.50.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.50.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 41:10; Dan 5:2,20.  </span></span><span class="ChapterContent_content__RrUqA"> “Koany, edokari kwape eŋatuny loebuni kamo ni naka Yorodan asurokin aibois naegogon; konye etekeri kes katipet; ido adakakini ayait ŋes ŋin yenaseuni. Naarai iŋai tope eputosi keoŋ? Ido iijai kebwaikin apak? Iŋai da ekeeokon lokabwoikin eoŋ? </span></span><span data-usfm="JER.50.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 33:11; Isa 14:24; Yer 51:11; Asw 4:28; Pes 1:11; 1 Kor 1:27.</span></span><span class="ChapterContent_content__RrUqA"> Aso kiirasi ainerun naka EJAKAIT, naeneru kanuka Babulon; kanun nuelosikinit mama ejai akwap naka Ikaludean: Abeit iriete kesi ludidik luka esipan; abeit ekuriakaros aiboisiokec kanukec. </span></span><span data-usfm="JER.50.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Apu 18:9.</span></span><span class="ChapterContent_content__RrUqA"> Emarani akwap kanuka eeelet loka aŋatar Babulon, epupunio adelonorike kotoma atekerin.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 50<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.50">Learn More About Ebaibuli</a></div>