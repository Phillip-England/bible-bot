<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 6</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.6" class="ChapterContent_chapter__uvbXo">
         <div class="ChapterContent_label__R2PLt">6</div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="JER.6.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 18:28; Tub 1:21; Nek 3:14.  </span></span><span class="ChapterContent_content__RrUqA"> Kokerata kolakunos, yes idwe luka Benyamin,</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">Konyout kokidiŋ Yerusalem,</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">Kokutata arupepe koTekoa,</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">Kikeasi aanyunet koBet-kakerem:</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">Naarai etakani aronis ebuni kagolitomei,</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">Ka amudiar naepol.</span></span></div><div class="ChapterContent_q1__wjdiM"><span data-usfm="JER.6.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Agelari akoku naka Sion,</span></span></div><div class="ChapterContent_q1__wjdiM"><span data-usfm="JER.6.2" class="ChapterContent_verse__57FIw"><span class="ChapterContent_content__RrUqA">Naitemelel naijamamai,</span></span></div><div class="ChapterContent_q1__wjdiM"><span data-usfm="JER.6.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 25:1.  </span></span><span class="ChapterContent_content__RrUqA"> Epote ikecokok kisipaninikee luka amerekekin asurokin ŋes;</span></span></div><div class="ChapterContent_q1__wjdiM"><span data-usfm="JER.6.3" class="ChapterContent_verse__57FIw"><span class="ChapterContent_content__RrUqA">Ibubuete iwemanakec airimor;</span></span></div><div class="ChapterContent_q1__wjdiM"><span data-usfm="JER.6.3" class="ChapterContent_verse__57FIw"><span class="ChapterContent_content__RrUqA">Itadakete kes, ŋinituŋanan kaiboisike.</span></span></div><div class="ChapterContent_q1__wjdiM"><span data-usfm="JER.6.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">“Kokapanakinos ejie kaŋes;</span></span></div><div class="ChapterContent_q1__wjdiM"><span data-usfm="JER.6.4" class="ChapterContent_verse__57FIw"><span class="ChapterContent_content__RrUqA">Konyoutu, kadokasi kidin paaran!”</span></span></div><div class="ChapterContent_q1__wjdiM"><span data-usfm="JER.6.4" class="ChapterContent_verse__57FIw"><span class="ChapterContent_content__RrUqA">“Itukwi oni! naarai aiotaki akoloŋ,</span></span></div><div class="ChapterContent_q1__wjdiM"><span data-usfm="JER.6.4" class="ChapterContent_verse__57FIw"><span class="ChapterContent_content__RrUqA">Aojaaros itolimon luka atibonl”</span></span></div><div class="ChapterContent_q1__wjdiM"><span data-usfm="JER.6.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">“Konyoutu, kadokasi kuare,</span></span></div><div class="ChapterContent_q1__wjdiM"><span data-usfm="JER.6.5" class="ChapterContent_verse__57FIw"><span class="ChapterContent_content__RrUqA">Kamudiasi itogoike lukapolok!”</span></span></div><div class="ChapterContent_q1__wjdiM"><span data-usfm="JER.6.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 21:16.  </span></span><span class="ChapterContent_content__RrUqA"> Naarai ebala EJAKAIT loka ajoresio ebe:</span></span></div><div class="ChapterContent_q1__wjdiM"><span data-usfm="JER.6.6" class="ChapterContent_verse__57FIw"><span class="ChapterContent_content__RrUqA">“Kojeput ikito, kitutuoto etut,</span></span></div><div class="ChapterContent_q1__wjdiM"><span data-usfm="JER.6.6" class="ChapterContent_verse__57FIw"><span class="ChapterContent_content__RrUqA">Asurokin Yerusalem:</span></span></div><div class="ChapterContent_q1__wjdiM"><span data-usfm="JER.6.6" class="ChapterContent_verse__57FIw"><span class="ChapterContent_content__RrUqA">Lo ŋes ere lokitieana;</span></span></div><div class="ChapterContent_q1__wjdiM"><span data-usfm="JER.6.6" class="ChapterContent_verse__57FIw"><span class="ChapterContent_content__RrUqA">Ileleba emwaŋit pas kidinike.</span></span></div><div class="ChapterContent_q1__wjdiM"><span data-usfm="JER.6.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 55:9-11; Yer 20:8; Esk 7:11; Mik 7:2,3.  </span></span><span class="ChapterContent_content__RrUqA"> K wape ibwelibwelio atan akekipi,</span></span></div><div class="ChapterContent_q1__wjdiM"><span data-usfm="JER.6.7" class="ChapterContent_verse__57FIw"><span class="ChapterContent_content__RrUqA">Kwape kwaŋin da ibwelibwelio aronisike:</span></span></div><div class="ChapterContent_q1__wjdiM"><span data-usfm="JER.6.7" class="ChapterContent_verse__57FIw"><span class="ChapterContent_content__RrUqA">Iirario akaje ka aiŋat kotomake;</span></span></div><div class="ChapterContent_q1__wjdiM"><span data-usfm="JER.6.7" class="ChapterContent_verse__57FIw"><span class="ChapterContent_content__RrUqA">Ejai adek ka amusuŋun kakonyeneka tiritir.</span></span></div><div class="ChapterContent_q1__wjdiM"><span data-usfm="JER.6.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 23:18; Kos 9:12.  </span></span><span class="ChapterContent_content__RrUqA"> Kituutoor, ijo Yerusalem,</span></span></div><div class="ChapterContent_q1__wjdiM"><span data-usfm="JER.6.8" class="ChapterContent_verse__57FIw"><span class="ChapterContent_content__RrUqA">Kinyek ekatau anyoun kama ijai;</span></span></div><div class="ChapterContent_q1__wjdiM"><span data-usfm="JER.6.8" class="ChapterContent_verse__57FIw"><span class="ChapterContent_content__RrUqA">Kenyek aitaraun jo asilio,</span></span></div><div class="ChapterContent_q1__wjdiM"><span data-usfm="JER.6.8" class="ChapterContent_verse__57FIw"><span class="ChapterContent_content__RrUqA">Akwap namam ituŋanan.”</span></span></div><div class="ChapterContent_q1__wjdiM"><span data-usfm="JER.6.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ebala EJAKAIT loka aioresio kwanata ebe:</span></span></div><div class="ChapterContent_q1__wjdiM"><span data-usfm="JER.6.9" class="ChapterContent_verse__57FIw"><span class="ChapterContent_content__RrUqA">“Inyogokinete aidepidep eut aatoŋot naka Isirael kwape emusabibu:</span></span></div><div class="ChapterContent_q1__wjdiM"><span data-usfm="JER.6.9" class="ChapterContent_verse__57FIw"><span class="ChapterContent_content__RrUqA">Kinyakanyak bobo akonikan katenun kwape yenedeni emusabi bu.”</span></span></div><div class="ChapterContent_q1__wjdiM"><span data-usfm="JER.6.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 6:12; Asw 7:60; Yer 7:26; 20:8; Luk 11:45; 2 Tim 4:3,4.  </span></span><span class="ChapterContent_content__RrUqA"> Alimokini ŋai ka aikwenyar da tetere epupunete?</span></span></div><div class="ChapterContent_q1__wjdiM"><span data-usfm="JER.6.10" class="ChapterContent_verse__57FIw"><span class="ChapterContent_content__RrUqA">Koany, mam akeeeki ekepep,</span></span></div><div class="ChapterContent_q1__wjdiM"><span data-usfm="JER.6.10" class="ChapterContent_verse__57FIw"><span class="ChapterContent_content__RrUqA">Kwabo mam epedorete akiirar:</span></span></div><div class="ChapterContent_q1__wjdiM"><span data-usfm="JER.6.10" class="ChapterContent_verse__57FIw"><span class="ChapterContent_content__RrUqA">Koany, araun akirot naka EJAKAIT amorosit kamakee;</span></span></div><div class="ChapterContent_q1__wjdiM"><span data-usfm="JER.6.10" class="ChapterContent_verse__57FIw"><span class="ChapterContent_content__RrUqA">Mam isiyalamikinito.</span></span></div><div class="ChapterContent_q1__wjdiM"><span data-usfm="JER.6.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 8:10; Sep 1:13.  </span></span><span class="ChapterContent_content__RrUqA"> Kanuka ŋun ŋes elelebunor eoŋ anyunyura naka EJAKAIT;</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">Kapas aitikokinit.</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">“Kobukok odwe korot,</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">Ido katukot naka ikatumunak ncpepe:</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">Naarai eyanaario ekile ka nakowaike,</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">Lomoion ka ŋol da loileleba apaarasia.</span></span></div><div class="ChapterContent_q1__wjdiM"><span data-usfm="JER.6.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 8:10-12; Sep 1:13.  </span></span><span class="ChapterContent_content__RrUqA"> Eluoros itogoikee luka ice,</span></span></div><div class="ChapterContent_q1__wjdiM"><span data-usfm="JER.6.12" class="ChapterContent_verse__57FIw"><span class="ChapterContent_content__RrUqA">Nepepe kanorokec ka imanikoriakee:</span></span></div><div class="ChapterContent_q1__wjdiM"><span data-usfm="JER.6.12" class="ChapterContent_verse__57FIw"><span class="ChapterContent_content__RrUqA">Naarai ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.6.12" class="ChapterContent_verse__57FIw"><span class="ChapterContent_content__RrUqA">Ariori akakan mama ejaas luibojete kakwap kana.</span></span></div><div class="ChapterContent_q1__wjdiM"><span data-usfm="JER.6.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 56:11; Mik 3:5.  </span></span><span class="ChapterContent_content__RrUqA"> Naarai ageun kaloedit kakesi kiton lokapolon kakesi,</span></span></div><div class="ChapterContent_q1__wjdiM"><span data-usfm="JER.6.13" class="ChapterContent_verse__57FIw"><span class="ChapterContent_content__RrUqA">Eraŋani ŋinituŋanan aimedaun;</span></span></div><div class="ChapterContent_q1__wjdiM"><span data-usfm="JER.6.13" class="ChapterContent_verse__57FIw"><span class="ChapterContent_content__RrUqA">Ido ageun konabi kiton osasedoti,</span></span></div><div class="ChapterContent_q1__wjdiM"><span data-usfm="JER.6.13" class="ChapterContent_verse__57FIw"><span class="ChapterContent_content__RrUqA">Emodi ŋinituŋanan.</span></span></div><div class="ChapterContent_q1__wjdiM"><span data-usfm="JER.6.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 13:10.  </span></span><span class="ChapterContent_content__RrUqA"> Etaŋaleut da amusuŋut naka ikatuŋa kaitapapanit,</span></span></div><div class="ChapterContent_q1__wjdiM"><span data-usfm="JER.6.14" class="ChapterContent_verse__57FIw"><span class="ChapterContent_content__RrUqA">Kobalas ebe, ‘Ainapakin, ainapakin,’</span></span></div><div class="ChapterContent_q1__wjdiM"><span data-usfm="JER.6.14" class="ChapterContent_verse__57FIw"><span class="ChapterContent_content__RrUqA">Kereka emamei ainapakin.</span></span></div><div class="ChapterContent_q1__wjdiM"><span data-usfm="JER.6.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 3:3.  </span></span><span class="ChapterContent_content__RrUqA"> Eruma kereka kes ileje naadauniata aswam naketal?</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">Be! Mam eut erumito ileje,</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">Ido mam apedorete aitirir.</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">Kanuka ŋun ebiroros nepepe kanul luebiroros:</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">Ebala EJAKAIT ebe,</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">Kapak naeticania kes elataros.”</span></span></div><div class="ChapterContent_q1__wjdiM"><span data-usfm="JER.6.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 18:15; Mal 4:4; Luk 16:29; Isa 28:12; Mat 11:29.  </span></span><span class="ChapterContent_content__RrUqA"> Ebala EJAKAIT kwanata ebe,</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">“Kobwaata yesi korotin, koanyut,</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">Kinita isokono lukolono,</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">Neejai erot loejok, koloto kotoma,</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">Ido idumunete aiyeŋun kotauonokus:</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">Konye kobalas ebe, ‘Mam kilosi kotoma.’</span></span></div><div class="ChapterContent_q1__wjdiM"><span data-usfm="JER.6.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 21:11; Yer 25:4; Kbk 2:1.  </span></span><span class="ChapterContent_content__RrUqA"> Abu kebwaik ikedarak kamakus ebe,</span></span></div><div class="ChapterContent_q1__wjdiM"><span data-usfm="JER.6.17" class="ChapterContent_verse__57FIw"><span class="ChapterContent_content__RrUqA">‘Kopuputu eporoto loka arupepe!’</span></span></div><div class="ChapterContent_q1__wjdiM"><span data-usfm="JER.6.17" class="ChapterContent_verse__57FIw"><span class="ChapterContent_content__RrUqA">Konye kobalas ebe, ‘Mam kipupuni.’</span></span></div><div class="ChapterContent_q1__wjdiM"><span data-usfm="JER.6.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Aso do kopuputu, yes atekerin,</span></span></div><div class="ChapterContent_q1__wjdiM"><span data-usfm="JER.6.18" class="ChapterContent_verse__57FIw"><span class="ChapterContent_content__RrUqA">Kojen, ijo ekodet, nuedoikinete kes.</span></span></div><div class="ChapterContent_q1__wjdiM"><span data-usfm="JER.6.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 1:31.  </span></span><span class="ChapterContent_content__RrUqA"> Kopup, ijo akwap; koany, ayauni aronis otuŋa lu,</span></span></div><div class="ChapterContent_q1__wjdiM"><span data-usfm="JER.6.19" class="ChapterContent_verse__57FIw"><span class="ChapterContent_content__RrUqA">Araito nuka akeceomisio,</span></span></div><div class="ChapterContent_q1__wjdiM"><span data-usfm="JER.6.19" class="ChapterContent_verse__57FIw"><span class="ChapterContent_content__RrUqA">Naarai mam apotu kiirasi akakiro;</span></span></div><div class="ChapterContent_q1__wjdiM"><span data-usfm="JER.6.19" class="ChapterContent_verse__57FIw"><span class="ChapterContent_content__RrUqA">Ido aneroto ekakisil.</span></span></div><div class="ChapterContent_q1__wjdiM"><span data-usfm="JER.6.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 66:3; 60:6; Mik 6:6.  </span></span><span class="ChapterContent_content__RrUqA"> Anyoin kereka ajokis naka lukisupurununo luepote mamaka</span></span></div><div class="ChapterContent_q1__wjdiM"><span data-usfm="JER.6.20" class="ChapterContent_verse__57FIw"><span class="ChapterContent_content__RrUqA">anyoun koSeba,</span></span></div><div class="ChapterContent_q1__wjdiM"><span data-usfm="JER.6.20" class="ChapterContent_verse__57FIw"><span class="ChapterContent_content__RrUqA">Eitola da loebuni kakwap naelwana?</span></span></div><div class="ChapterContent_q1__wjdiM"><span data-usfm="JER.6.20" class="ChapterContent_verse__57FIw"><span class="ChapterContent_content__RrUqA">Ainakinetakus nuieweio mam eeamunio,</span></span></div><div class="ChapterContent_q1__wjdiM"><span data-usfm="JER.6.20" class="ChapterContent_verse__57FIw"><span class="ChapterContent_content__RrUqA">Asubanakus da mam kesiyalamikinito.</span></span></div><div class="ChapterContent_q1__wjdiM"><span data-usfm="JER.6.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:12; Isa 8:14; Yer 13:16.  </span></span><span class="ChapterContent_content__RrUqA"> Kanuka nun ebala EJAKAIT kwanata ebe:</span></span></div><div class="ChapterContent_q1__wjdiM"><span data-usfm="JER.6.21" class="ChapterContent_verse__57FIw"><span class="ChapterContent_content__RrUqA">‘Koany, ebwaikini ikomion akonyen nuka ituŋa kalu:</span></span></div><div class="ChapterContent_q1__wjdiM"><span data-usfm="JER.6.21" class="ChapterContent_verse__57FIw"><span class="ChapterContent_content__RrUqA">Iguikinete lukapapa ka odwekee kere nepepe;</span></span></div><div class="ChapterContent_q1__wjdiM"><span data-usfm="JER.6.21" class="ChapterContent_verse__57FIw"><span class="ChapterContent_content__RrUqA">Eoliori eidunyet ka epaperoke da.’”</span></span></div><div class="ChapterContent_q1__wjdiM"><span data-usfm="JER.6.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ebala EJAKAIT kwanata ebe:</span></span></div><div class="ChapterContent_q1__wjdiM"><span data-usfm="JER.6.22" class="ChapterContent_verse__57FIw"><span class="ChapterContent_content__RrUqA">“Koany epote ituŋa kakwap naka agolitomei;</span></span></div><div class="ChapterContent_q1__wjdiM"><span data-usfm="JER.6.22" class="ChapterContent_verse__57FIw"><span class="ChapterContent_content__RrUqA">Ekwenyuni ateker naepol kowaitin luelwaka luka akwap.</span></span></div><div class="ChapterContent_q1__wjdiM"><span data-usfm="JER.6.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 5:30.  </span></span><span class="ChapterContent_content__RrUqA"> Itiŋito akabwai ka akwaras;</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">Ibworitos kesi, mam itimenenete;</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">Irurumaete ikeeeporotoi kwape aŋolol,</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">Ibwanenito ibalasin;</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">Ekapanakina nclitunanan kwape ekaiiot,</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">Asurokin jo, wu akoku naka Sion.”</span></span></div><div class="ChapterContent_q1__wjdiM"><span data-usfm="JER.6.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 48:6; Isa 21:3; Yer 4:31; 13:21; 30:6; 49:24.  </span></span><span class="ChapterContent_content__RrUqA"> Kipou keirasi eemutukee;</span></span></div><div class="ChapterContent_q1__wjdiM"><span data-usfm="JER.6.24" class="ChapterContent_verse__57FIw"><span class="ChapterContent_content__RrUqA">Koleiekekaros akaniniwok;</span></span></div><div class="ChapterContent_q1__wjdiM"><span data-usfm="JER.6.24" class="ChapterContent_verse__57FIw"><span class="ChapterContent_content__RrUqA">Kikam aditar,</span></span></div><div class="ChapterContent_q1__wjdiM"><span data-usfm="JER.6.24" class="ChapterContent_verse__57FIw"><span class="ChapterContent_content__RrUqA">Ka ariebo kwape naka aberu naidouni.</span></span></div><div class="ChapterContent_q1__wjdiM"><span data-usfm="JER.6.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 5:6.  </span></span><span class="ChapterContent_content__RrUqA"> Sirikilomas okitui, karaida alosit korot;</span></span></div><div class="ChapterContent_q1__wjdiM"><span data-usfm="JER.6.25" class="ChapterContent_verse__57FIw"><span class="ChapterContent_content__RrUqA">Naarai ejai ekileŋ loka lokasurup ka aitasuro kanoliwai,</span></span></div><div class="ChapterContent_q1__wjdiM"><span data-usfm="JER.6.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 32:11; Yer 4:8; Mik 1:10; Sek 12:10.  </span></span><span class="ChapterContent_content__RrUqA"> Wu jo akoku naka ikatuŋa, konap epuko,</span></span></div><div class="ChapterContent_q1__wjdiM"><span data-usfm="JER.6.26" class="ChapterContent_verse__57FIw"><span class="ChapterContent_content__RrUqA">Kipunupunokin kotoma okurwon:</span></span></div><div class="ChapterContent_q1__wjdiM"><span data-usfm="JER.6.26" class="ChapterContent_verse__57FIw"><span class="ChapterContent_content__RrUqA">Kibworo, kwape ibworor ikoku yenilemura,</span></span></div><div class="ChapterContent_q1__wjdiM"><span data-usfm="JER.6.26" class="ChapterContent_verse__57FIw"><span class="ChapterContent_content__RrUqA">Akuudian naepol noi noi,</span></span></div><div class="ChapterContent_q1__wjdiM"><span data-usfm="JER.6.26" class="ChapterContent_verse__57FIw"><span class="ChapterContent_content__RrUqA">Naarai kitiuni oni ekamudiaran.</span></span></div><div class="ChapterContent_q1__wjdiM"><span data-usfm="JER.6.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">“Ketarau jo ekegimoron, ekeninon da kotoma otunaka; Tetere ijenuni igimori da ekecerot,</span></span></div><div class="ChapterContent_q1__wjdiM"><span data-usfm="JER.6.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 22:18.  </span></span><span class="ChapterContent_content__RrUqA"> Epaliikis kesi kere noi,</span></span></div><div class="ChapterContent_q1__wjdiM"><span data-usfm="JER.6.28" class="ChapterContent_verse__57FIw"><span class="ChapterContent_content__RrUqA">Irimete kasabanakin;</span></span></div><div class="ChapterContent_q1__wjdiM"><span data-usfm="JER.6.28" class="ChapterContent_verse__57FIw"><span class="ChapterContent_content__RrUqA">Eraas kesi aisinit ka asuat:</span></span></div><div class="ChapterContent_q1__wjdiM"><span data-usfm="JER.6.28" class="ChapterContent_verse__57FIw"><span class="ChapterContent_content__RrUqA">Iswamaete kere nukamunaar.</span></span></div><div class="ChapterContent_q1__wjdiM"><span data-usfm="JER.6.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Ekusi acukut kagogoŋ; Idopori akim asasit;</span></span></div><div class="ChapterContent_q1__wjdiM"><span data-usfm="JER.6.29" class="ChapterContent_verse__57FIw"><span class="ChapterContent_content__RrUqA">Iyatanakinete ailiaun atai;</span></span></div><div class="ChapterContent_q1__wjdiM"><span data-usfm="JER.6.29" class="ChapterContent_verse__57FIw"><span class="ChapterContent_content__RrUqA">Naarai mam ikaronok edemario.</span></span></div><div class="ChapterContent_q1__wjdiM"><span data-usfm="JER.6.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.6.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 9:17; Sek 11:8.  </span></span><span class="ChapterContent_content__RrUqA"> Enyaritai epuesa loepalitai,</span></span></div><div class="ChapterContent_q1__wjdiM"><span data-usfm="JER.6.30" class="ChapterContent_verse__57FIw"><span class="ChapterContent_content__RrUqA">Naarai agiri EJAKAIT kes.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 6<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.6">Learn More About Ebaibuli</a></div>