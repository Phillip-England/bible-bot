<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Akirot naabu kobu mama ejai Yeremia kama ejai EJAKAIT, ebe: </span></span><span data-usfm="JER.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">“Konyou, kijesar togo loka ekajean, kaŋina da kesiirari jo akakiro.” </span></span><span data-usfm="JER.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kasodi eoŋ aijesar togo loka ekajean, ido koany, iswamai akeswam kokokoroke. </span></span><span data-usfm="JER.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 11:15.</span></span><span class="ChapterContent_content__RrUqA"> Ido naemunaunor amot naiswamai ŋesi kelupe kakan naka ekajean, kirueakini bobo aije amot ace, kwape itoiokitor ekajean aiie.</span></span></div><div class="ChapterContent_p__dVKHb"><span data-usfm="JER.18.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi kobu akirot naka EJAKAIT mama ajai ebe: </span></span><span data-usfm="JER.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 45:9; 64:8.</span></span><span class="ChapterContent_content__RrUqA">“Ebala EJAKAIT ebe, Wu jo ekek loka Isirael, mam kereka apedori eoŋ aiswamakin yes kwape eswamaa ekaiean lo? Koany, kwape elupe kakan naka ekajean, ikoni ijo nen kakanika, ijo ekek loka Isirael. </span></span><span data-usfm="JER.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 1:10.</span></span><span class="ChapterContent_content__RrUqA"> Kapak kaŋin naenerar nuka ateker, ka nuka ajakanut, arutun ka abilibil ka amudiar da; </span></span><span data-usfm="JER.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 10:15,16; 2 Siit 12:6,7; Isa 1:16-19; Esk 18:21; Luk 13:3-5; Yok 3:10.</span></span><span class="ChapterContent_content__RrUqA"> arai ibelokin ateker nin, naabu kenerite nuke, ainyein aronisike, eitokini aronis naalosikinit aiswamakin kes. </span></span><span data-usfm="JER.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ido kapak kaŋin naenerar nuka ateker ka nuka ajakanut, aiduk ka aira ŋes; </span></span><span data-usfm="JER.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">arai kiswama aronis kakonyeneka, komam erimari eporotoka, kasodi eoŋ aiitokin aiokis naabu kener aitoiok ŋes. </span></span><span data-usfm="JER.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:13; Isa 1:16-19.</span></span><span class="ChapterContent_content__RrUqA"> Aso do kolot, kolimok ituŋa luka Yuda, ka luibojete ko Yerusalem ebe: ‘Ebala kwanata EJAKAIT ebe: Koany, etemok aronis mama iiaas, eneru akirot asurokin yes. Kobonutu do yesi, ninitunanan korotoke lokaronon, kitojokata ikusirotin ka aswamisiokus da.’</span></span></div><div class="ChapterContent_p__dVKHb"><span data-usfm="JER.18.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">“Konye etemarete ebe, ‘Emamei amun: naarai kitupi akirokosi, kiswamai da ninitunanan kwape ejaar aninik naka eketau lokaronon.’</span></span></div><div class="ChapterContent_q1__wjdiM"><span data-usfm="JER.18.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 2:10; 1 Kor 5:1.  </span></span><span class="ChapterContent_content__RrUqA"> “Kanuka ŋun ebala EJAKAIT kwanata ebe:</span></span></div><div class="ChapterContent_q1__wjdiM"><span data-usfm="JER.18.13" class="ChapterContent_verse__57FIw"><span class="ChapterContent_content__RrUqA">Kinitiŋita yesi atekerin,</span></span></div><div class="ChapterContent_q1__wjdiM"><span data-usfm="JER.18.13" class="ChapterContent_verse__57FIw"><span class="ChapterContent_content__RrUqA">Iŋai epupunit akiro nuikote nen?</span></span></div><div class="ChapterContent_q1__wjdiM"><span data-usfm="JER.18.13" class="ChapterContent_verse__57FIw"><span class="ChapterContent_content__RrUqA">Eswama abekot naka Isirael akirot nasogim noi.</span></span></div><div class="ChapterContent_q1__wjdiM"><span data-usfm="JER.18.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Epedori kereka akaka naka Lebanon aimijar katiida naka ais?</span></span></div><div class="ChapterContent_q1__wjdiM"><span data-usfm="JER.18.14" class="ChapterContent_verse__57FIw"><span class="ChapterContent_content__RrUqA">Eonikinete kereka akip nuelilim nueleleunete kama elwana?</span></span></div><div class="ChapterContent_q1__wjdiM"><span data-usfm="JER.18.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 2:13; 10:15; 6:16; Ikis 32:21; Isa 53:6.  </span></span><span class="ChapterContent_content__RrUqA"> Naarai apotu ikatuŋa kemurwokis eoŋ,</span></span></div><div class="ChapterContent_q1__wjdiM"><span data-usfm="JER.18.15" class="ChapterContent_verse__57FIw"><span class="ChapterContent_content__RrUqA">Apotu kisupurikis aamameak lukisupurununo;</span></span></div><div class="ChapterContent_q1__wjdiM"><span data-usfm="JER.18.15" class="ChapterContent_verse__57FIw"><span class="ChapterContent_content__RrUqA">Kitiguikis kes korotinikec, kosokono lumoion,</span></span></div><div class="ChapterContent_q1__wjdiM"><span data-usfm="JER.18.15" class="ChapterContent_verse__57FIw"><span class="ChapterContent_content__RrUqA">Atubitoi kokitui, nemam erot itutut,</span></span></div><div class="ChapterContent_q1__wjdiM"><span data-usfm="JER.18.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 49:13; Ikis 29:24; 1 Ika 9:8; Aku 2:15; Mik 6:16.  </span></span><span class="ChapterContent_content__RrUqA"> Aitaraun akwapukee aumokinet,</span></span></div><div class="ChapterContent_q1__wjdiM"><span data-usfm="JER.18.16" class="ChapterContent_verse__57FIw"><span class="ChapterContent_content__RrUqA">Ka aijuar namam enaŋi.</span></span></div><div class="ChapterContent_q1__wjdiM"><span data-usfm="JER.18.16" class="ChapterContent_verse__57FIw"><span class="ChapterContent_content__RrUqA">Eumokini ŋinituŋanan yenitori nen,</span></span></div><div class="ChapterContent_q1__wjdiM"><span data-usfm="JER.18.16" class="ChapterContent_verse__57FIw"><span class="ChapterContent_content__RrUqA">Kimunimuni akouke.</span></span></div><div class="ChapterContent_q1__wjdiM"><span data-usfm="JER.18.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 13:24; Sab 48:7.  </span></span><span class="ChapterContent_content__RrUqA"> Esiarisiari kes akonyen nuka lukasurup</span></span></div><div class="ChapterContent_q1__wjdiM"><span data-usfm="JER.18.17" class="ChapterContent_verse__57FIw"><span class="ChapterContent_content__RrUqA">Kwape kekwam lokokide:</span></span></div><div class="ChapterContent_q1__wjdiM"><span data-usfm="JER.18.17" class="ChapterContent_verse__57FIw"><span class="ChapterContent_content__RrUqA">Etodikini kes ekapur konye mere akakonyen,</span></span></div><div class="ChapterContent_q1__wjdiM"><span data-usfm="JER.18.17" class="ChapterContent_verse__57FIw"><span class="ChapterContent_content__RrUqA">Kapaaran naka epolakee.”</span></span></div><div class="ChapterContent_p__dVKHb"><span data-usfm="JER.18.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 11:19; Asw 7:51; 2 Tim 4:3; Leb 10:11; Mal 2:7.  </span></span><span class="ChapterContent_content__RrUqA"> Kosodete kesi atemar ebe, “Kopotu, kenerutu akiro asurokin Yeremia; naarai mam ikisila eoliorete kaneejai esasedoti, karaida ainerun kama ejaas lukacoa, karaida akirot kaneejai enabi. Kopotu do, kenomata ŋes kaŋajep, kenyeis oni aibwaikin etau akiroke kere.”</span></span></div><div class="ChapterContent_p__dVKHb"><span data-usfm="JER.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kibwaikinai eoŋ etau, wu EJAKAIT,</span></span></div><div class="ChapterContent_p__dVKHb"><span data-usfm="JER.18.19" class="ChapterContent_verse__57FIw"><span class="ChapterContent_content__RrUqA">Kiira eporoto loka ŋul kaluketonolopete eoŋ.</span></span></div><div class="ChapterContent_p__dVKHb"><span data-usfm="JER.18.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 109:4; 35:7.  </span></span><span class="ChapterContent_content__RrUqA"> Etacakinio kereka aronis itia ajokis?</span></span></div><div class="ChapterContent_p__dVKHb"><span data-usfm="JER.18.20" class="ChapterContent_verse__57FIw"><span class="ChapterContent_content__RrUqA">Naarai abokikis akaijar aipany.</span></span></div><div class="ChapterContent_p__dVKHb"><span data-usfm="JER.18.20" class="ChapterContent_verse__57FIw"><span class="ChapterContent_content__RrUqA">Kiitu kwape kabwoia kakonyenekon ainerakin kes ajokis, Aibelokin akoninyunyura kamakec.</span></span></div><div class="ChapterContent_p__dVKHb"><span data-usfm="JER.18.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kanuka ŋun kijaik ikecedwe otenei,</span></span></div><div class="ChapterContent_p__dVKHb"><span data-usfm="JER.18.21" class="ChapterContent_verse__57FIw"><span class="ChapterContent_content__RrUqA">Kokorak kes apedor naka ekileŋ;</span></span></div><div class="ChapterContent_p__dVKHb"><span data-usfm="JER.18.21" class="ChapterContent_verse__57FIw"><span class="ChapterContent_content__RrUqA">Aŋorokec kotwakiasi ikecedwe, koraut da apuserun.</span></span></div><div class="ChapterContent_p__dVKHb"><span data-usfm="JER.18.21" class="ChapterContent_verse__57FIw"><span class="ChapterContent_content__RrUqA">Kotularos ikecekiliok,</span></span></div><div class="ChapterContent_p__dVKHb"><span data-usfm="JER.18.21" class="ChapterContent_verse__57FIw"><span class="ChapterContent_content__RrUqA">Kodany ekileŋ ikecekatumunak kojie.</span></span></div><div class="ChapterContent_p__dVKHb"><span data-usfm="JER.18.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kopupunoi aimony kotogoikee,</span></span></div><div class="ChapterContent_p__dVKHb"><span data-usfm="JER.18.22" class="ChapterContent_verse__57FIw"><span class="ChapterContent_content__RrUqA">Naisituriaikinia kes erionerl</span></span></div><div class="ChapterContent_p__dVKHb"><span data-usfm="JER.18.22" class="ChapterContent_verse__57FIw"><span class="ChapterContent_content__RrUqA">Naarai abokata aipany alokia eoŋ,</span></span></div><div class="ChapterContent_p__dVKHb"><span data-usfm="JER.18.22" class="ChapterContent_verse__57FIw"><span class="ChapterContent_content__RrUqA">Ebwaata ataein aisipokia akakeje.</span></span></div><div class="ChapterContent_p__dVKHb"><span data-usfm="JER.18.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 4:5.  </span></span><span class="ChapterContent_content__RrUqA"> Konye wu EJAKAIT, iieni ijo ainerunikee kere aiar eoŋ.</span></span></div><div class="ChapterContent_p__dVKHb"><span data-usfm="JER.18.23" class="ChapterContent_verse__57FIw"><span class="ChapterContent_content__RrUqA">Sirikisioni numam adolitekec,</span></span></div><div class="ChapterContent_p__dVKHb"><span data-usfm="JER.18.23" class="ChapterContent_verse__57FIw"><span class="ChapterContent_content__RrUqA">Sirikimwata da aronisikec kakonyenekon.</span></span></div><div class="ChapterContent_p__dVKHb"><span data-usfm="JER.18.23" class="ChapterContent_verse__57FIw"><span class="ChapterContent_content__RrUqA">Konye kolatarai kes kakonyenekon;</span></span></div><div class="ChapterContent_p__dVKHb"><span data-usfm="JER.18.23" class="ChapterContent_verse__57FIw"><span class="ChapterContent_content__RrUqA">Kitepesen kes kapak naka anyunyurakon.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.18">Learn More About Ebaibuli</a></div>