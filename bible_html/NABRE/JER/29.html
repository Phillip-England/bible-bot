<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yeremia 29</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JER.29" class="ChapterContent_chapter__uvbXo">
         <div class="ChapterContent_label__R2PLt">29</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JER.29.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 24:12-16; 2 Siit 36:10.  </span></span><span class="ChapterContent_content__RrUqA"> Nu kes akiro nuka ebalua loabu enabi Yeremia kijuka ejai Yerusalem mama ejai aatoŋot naka imakio lueioreoro, ka isasedotin, ka inabin, ka ituŋa kere luejoreorit Nebukadaresar alemar koYerusalem ayaŋaar Babulon. </span></span><span data-usfm="JER.29.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kedau Yekonia ekabaka, ka toto naka ekabaka, ka ibwaein, ka ikapolok luka Yuda ka Yerusalem, ka ikeswamak, ka ikatatak, anyoun koYerusalem. </span></span><span data-usfm="JER.29.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kijuka ebalua kakan naka Elasa okoku loka Sapan, ka Gemaria okoku loka Kilikia, luabu Sedekia ekabaka loka Yuda kijuka Babulon mama ejai Nebukadaresar ekabaka loka Babulon, ebe: </span></span><span data-usfm="JER.29.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">“Inera kwanata EJAKAIT loka ajoresio, Edeke Ioka Isirael mama ejaas luejoreoro kere, luainakin aijoreoreo anyoun koYerusalem ayaŋaar Babulon, ebe: </span></span><span data-usfm="JER.29.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kodukoto itogoi, kiboienenete kanen; kiraata imanikoria, konyama araitokec. </span></span><span data-usfm="JER.29.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Komanya aŋor, kowuriata idwe lutelepai ka lupesur; komanyanakis odwekus aŋor, kokorenenete apesurukus adukonokinio, kowurienenete idwe lutelepai ka lupesur; kilelebunos nina kwabo mam inonaros. </span></span><span data-usfm="JER.29.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 6:4; Rom 13:1,5; 1 Tim 2:1,2.</span></span><span class="ChapterContent_content__RrUqA"> Kokototor ere lokesijoreorit ainapakin, kilipakis kama ejai EJAKAIT: naarai kanuka ainapakinike ŋes idumuniata yesi da ainapakinikus. </span></span><span data-usfm="JER.29.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 14:14; 23:21; Pes 5:6.</span></span><span class="ChapterContent_content__RrUqA"> Naarai inera kwanata EJAKAIT loka ajoresio. Edeke loka Isirael ebe: Kinyeis inabinokus, luejaas kayes, ka ikaroakakus aiŋal yes, kwabo sirikicamut airujasiakus nuirujaete. </span></span><span data-usfm="JER.29.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Naarai kidwarakinete nukainal kokirorika: ebala EJAKAIT ebe, Mam keyakienenei kes.</span></span></div><div class="ChapterContent_p__dVKHb"><span data-usfm="JER.29.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.29.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 36:21; Yer 25:11; Dan 9:2.  </span></span><span class="ChapterContent_content__RrUqA"> “Naarai ebala EJAKAIT kwanata ebe: Kedau Babulon aitodolikinio ikar akaisakanykaarei, kaanyanari yes, ka aitodolikin akakirot naejok mamakus, ainyakun yes bobo aibois na. </span></span><span data-usfm="JER.29.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Naarai ebala EJAKAIT ebe, Ajeni eoŋ aomisio nuaomit kanukus, aomisio nuka ainapakin, kwabo mere nueroko, ainakin yes amunokina nuepote. </span></span><span data-usfm="JER.29.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 9:3.</span></span><span class="ChapterContent_content__RrUqA"> Iwoneete yesi da eoŋ, ilosete ailip eoŋ, ido eirari yes, </span></span><span data-usfm="JER.29.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:39,40; Sab 32:6; Mat 7:7; Yer 24:7; Ikis 4:29.</span></span><span class="ChapterContent_content__RrUqA"> Yes da kimoete eoŋ, kianyunete; arai kito kiimoata kikusitauon kere. </span></span><span data-usfm="JER.29.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:7; Sab 32:6; Isa 55:6; Rom 10:20; Yer 23:3,8; 30:3.</span></span><span class="ChapterContent_content__RrUqA"> Ebala EJAKAIT ebe, Kianyunete eoŋ; ebala EJAKAIT ebe, Ebelokini eoŋ aiioreoriokus, katukonokini yes alemun kotoma atekerin kere, ka aiboisio da kere, nukerenearit, ido kenyakuni yes bobo toma aibois nakesiioreoria.</span></span></div><div class="ChapterContent_p__dVKHb"><span data-usfm="JER.29.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.29.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">“Naarai inerata ebe, Kitonyoik EJAKAIT inabin kotoma Babulon. </span></span><span data-usfm="JER.29.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ŋes inerar kwanata EJAKAIT nuka ekabaka loiboie koicolon loka Daudi, ka nuka ituŋa kere lueiaas ore lo, iinacanakus lumam aupara kayes alioreorio: </span></span><span data-usfm="JER.29.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 24:8-10.</span></span><span class="ChapterContent_content__RrUqA"> inera kwanata EJAKAIT loka ajoresio ebe, Koany, eiukakini kes ekileŋ, ka eteŋei, ka atular, ido etuluori kes bala etini loebos, lomam epedori anyamio, naarai erono noi. </span></span><span data-usfm="JER.29.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:21-28; 1 Ika 9:7,8; 2 Ika 25:8; Aku 2:15,16; Yer 15:4; 24:9.</span></span><span class="ChapterContent_content__RrUqA"> Ido arukitori kes kekilen, ka erenei, ka atular, ainakini kes aisiarisiario kotoma ajakanuto kere nuka akwap, araut ekenit, ka aumokinet, ka aimuario, ka amorosit, kotoma atekerin kere kama kereŋearit. </span></span><span data-usfm="JER.29.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 25:4; 32:33.</span></span><span class="ChapterContent_content__RrUqA"> Ebala EJAKAIT ebe, Naarai mam apotu kiirasi akakiro, nueiukakinitor kes ikakejaanakinak inabin, adilonokini tupuruc aijukunun kes; ebala EJAKAIT ebe, Konye ipotu konero akiirar. </span></span><span data-usfm="JER.29.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Amo 3:6; Mik 4:10.</span></span><span class="ChapterContent_content__RrUqA"> Aso do kiirasi yesi akirot naka EJAKAIT, yes kere ikijoreoritono, lukayanaari Babulon anyoun koYerusalem. </span></span><span data-usfm="JER.29.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Pet 2:1.</span></span><span class="ChapterContent_content__RrUqA"> Inera kwanata EJAKAIT loka aioresio, Edeke loka Isirael nuka Akab okoku loka Kolaia, ido nuka Sedekia okoku loka Maaseia, lukidwarakinete yes aiŋal kokirorika, ebe: Koany, ainakini kes akan naka Nebukadaresar ekabaka loko Babulon: eari do ŋesi kes kakonyenekus. </span></span><span data-usfm="JER.29.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 48:20; Isa 65:15; Dan 3:6.</span></span><span class="ChapterContent_content__RrUqA"> Naarai kanukec ŋes ikenioto ikiioreoritono luka Yuda luejaas Babulon ebe, “Kituput EJAKAIT jo kwape Sedekia ka Akab, luabu ekabaka loko Babulon kitisis kakim.” </span></span><span data-usfm="JER.29.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sep 3:4; Awa 5:21; Yer 13:27; 16:17; Mal 3:5; Bur 4:13.</span></span><span class="ChapterContent_content__RrUqA"> Naarai kiswamata nukabanaanut kotoma Isirael, ido kiteeloete aŋor nuka iidunyetakec, ido kineras kokirorika akiro nukainal, numam ecorakinit kes. Ebala EJAKAIT ebe, Eoŋ lo loajeni, ido arai ekaienan.”</span></span></div><div class="ChapterContent_p__dVKHb"><span data-usfm="JER.29.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.29.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Nuka Semaia Enekelamit ilimokini ebe: </span></span><span data-usfm="JER.29.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 25:18; Yer 21:1.</span></span><span class="ChapterContent_content__RrUqA">“Ebala kwanata EJAKAIT loka aioresio, Edeke loka Isirael ebe: Naarai ijuka ibaluan kokirorikon mama ejaas ituŋa kere luejaas Yerusalem, ka neejai Sepania okoku loka Maaseia esasedoti, ido neeiaas isasedotin kere ebe, </span></span><span data-usfm="JER.29.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 20:1; Asw 4:1; Ikis 13:1-5; 2 Ika 9:11; Sek 13:3-6; 2 Siit 16:10; Yer 20:2; Asw 16:24.</span></span><span class="ChapterContent_content__RrUqA"> ‘Kituluo EJAKAIT esasedoti aibois naka Yekoiada esasedoti, koraut ijaka kotogo loka EJAKAIT kanuka ŋinitunanan yenikikerep, ka yenituluor enabi, kibwaik roma oloit ka akito nueridakinete emurisin. </span></span><span data-usfm="JER.29.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 16:3; Asw 4:17.</span></span><span class="ChapterContent_content__RrUqA"> Aso do kanukinyo mam itoronia Yeremia loka Anatot, loituluoro elopet bon enabi kamakus? </span></span><span data-usfm="JER.29.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Naarai ejuku mamakosi Babulon ebala ebe, “Erai aijoreoriokus naka apak naepol: asa do kodukoto itogoi, kiboienenete kanen; kiraata imanikoria, konyama araitokec.”’”</span></span></div><div class="ChapterContent_p__dVKHb"><span data-usfm="JER.29.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JER.29.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kosodi Sepania esasedoti kosiom ebalua ŋol kopup enabi Yeremia. </span></span><span data-usfm="JER.29.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kosodi kobu akirot naka EJAKAIT mama ejai Yeremia ebe, </span></span><span data-usfm="JER.29.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 28:15.</span></span><span class="ChapterContent_content__RrUqA">“Kijukak nul kere ikijoreoritono kobala ebe, “Inera kwanata EJAKAIT nuka Semaia Enekelamit ebe: Naarai kidwarak Semaia, kwabo mam eoŋ ejukunit, kiinak yes amunokina aiŋal; </span></span><span data-usfm="JER.29.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:5; Rom 2:8; Yer 28:16.</span></span><span class="ChapterContent_content__RrUqA"> ŋes inerar EJAKAIT kwanata ebe: Koany, eti cani Semaia Enekelamit, ka akeur; ebala EJAKAIT ebe, Emamuun ituŋananike yeniboikin otuŋa lu, ido mam ŋes eanyuni ajokis naeswamakini ikaruna: naarai ener nukepali mama ejai EJAKAIT.’’’</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yeremia 29<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JER.29">Learn More About Ebaibuli</a></div>