<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Nekemia 8</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NEH.8" class="ChapterContent_chapter__uvbXo">
         <div class="ChapterContent_label__R2PLt">8</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NEH.8.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 3:26; 12:37; Esr 7:6; Isa 8:20; Yer 8:8,9; 2 Siit 34:15; Mal 4:4.  </span></span><span class="ChapterContent_content__RrUqA"> Kotukonokinos ituŋa kere kwapc ediopetunanan aibois naelal, naesesenas kerute loka Akipi; kobalasi Esera ekewadikan ayaun eitabo loka ikisila luka Musa, luabu EJAKAIT kicorak Isirael. </span></span><span data-usfm="NEH.8.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:11,12; 1 Pet 3:7; Leb 23:24.</span></span><span class="ChapterContent_content__RrUqA"> Koyau Esera esasedoti ikisila akonyen nuka atukot, ikiliok ka aŋor da, ka kere luapedorete apupun kajenun, kapaaran nasodit naka elap lokikanyetekaarei. </span></span><span data-usfm="NEH.8.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kosiom nu koinaren kaibois naelal naesesenas kerute loka Akipi ageun tupuruc sek kiton kidin paaran, kojaas kiliok ka aŋor da, ka nul luapedorete ajenun; kitoikis ituŋa kere apupokin eitabo loka ikisila. </span></span><span data-usfm="NEH.8.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kobwo Esera ekewadikan kotut loka akito, loekeitoi kanuka nun; kobwaata Matitia, ka Sema ka Anaia, ka Uria, ka Kilikia, ka Maaseia eiduny kaŋes kakekan nakoteten; kakekan da nakokediany Pedaia, ka Misael, ka Malakiya, ka Kasum, ka Kasabadana, ka Sekaria, ka Mesulam. </span></span><span data-usfm="NEH.8.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 3:20.</span></span><span class="ChapterContent_content__RrUqA"> Kopuko Esera eitabo kakonycn nuka ituŋa kere; (naarai ajai kuju kituna kere;) kepuko, kobwaata ituŋa kere. </span></span><span data-usfm="NEH.8.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 5:22; Nek 5:13; Mat 6:13; 1 Kor 14:16; Aku 3:41; Any 4:31.</span></span><span class="ChapterContent_content__RrUqA"> Kimala Esera EJAKAIT, Edeke lokapolon. Kobonokis ituŋa kere ebe, “Amen, Amen”; kikianarete akaninikec: kosodete kituluroto akwesikee, komaata EJAKAIT, kitulurito akecekonyen kwap, </span></span><span data-usfm="NEH.8.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:11.</span></span><span class="ChapterContent_content__RrUqA"> Ido Yesua, ka Bani, ka Serebia, ka Yamin, ka Akub, ka Sabetai, ka Kodia, ka Maaseia, ka Kelita, ka Asaria, ka Yosabad, ka Kanan, ka Pelaia, ka Ilebin, kiteienut ituŋa ikisila; kobwaata ituŋa kaiboisiokee. </span></span><span data-usfm="NEH.8.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kbk 2:2; Asw 8:30-35.</span></span><span class="ChapterContent_content__RrUqA"> Kosiomata citabo, toma okisila luka Edeke, nuepuposi; koyautu apolou, koienunos nuasomio,</span></span></div><div class="ChapterContent_p__dVKHb"><span data-usfm="NEH.8.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.8.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esr 2:63; Nek 7:65; 2 Siit 35:3; Kos 4:6; Leb 23:24; Ikis 16:14; Lim 3:4; Mal 2:13.  </span></span><span class="ChapterContent_content__RrUqA"> Kosodi Nekemia lokerai Etirusata, ka Esera esasedoti ekewadikan, ka Ilebin luesisianakincte ituŋa atemar ituŋa kere atiar, “Na ŋes apaaran nakalaunan mama ejai EJAKAIT Ekusideke; sirikibworoto, karaida aimony akiyo.” Naarai amonyete ituŋa kere akiyo naapupunioto akiro nuka ikisila. </span></span><span data-usfm="NEH.8.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 9:19; Luk 11:41; Apu 11:10.</span></span><span class="ChapterContent_content__RrUqA"> Kosodi atemar kes atiar, “Koloto, konyamata asiepai, komata luewiny, kijukakis akorakineta nin yenimam itemokinitoi ibore: naarai apaaran na nakalaunan mama ejai EJAKAITiwok: kwabo sirikikadakis; naarai aiyalama naka EJAKAIT ŋes agogonokus.” </span></span><span data-usfm="NEH.8.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kisililinata Ilebin ituŋa kere ebe, “Kililinata, naarai erai apaaran nakalaunan; kwabo sirikikadakis.” </span></span><span data-usfm="NEH.8.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kolototo ituŋa kere ainyam ka aimat, ka aijukar akorakineta, kaitalakar naepol noi, naarai aienutu akiro nualimonokinio kes.</span></span></div><div class="ChapterContent_p__dVKHb"><span data-usfm="NEH.8.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.8.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kapaaran nakiareit da kotukonokinos ikapolok luka ikekia luka lukapapaa luka ituŋa kere, ka isasedotin, ka Ilebin, neejai Esera ekewadikan, aitoikin aki necjaas akiro nuka ikisila. </span></span><span data-usfm="NEH.8.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:17; Leb 23:34.</span></span><span class="ChapterContent_content__RrUqA"> Koanyut nukiwadikatai okisila, kwape abu EJAKAIT kicorakinia kama ka Musa ebe koperenenete idwe luka Isirael oswamin kopucit loka elap lokikanyetekaarei. </span></span><span data-usfm="NEH.8.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koramenenete kolimonokinete koreriakec kere, ka Yerusalem ebe, “Koloto moru, koomata atenuna nuka eseitun, ka atenuna da nuka eseitun loka ais, ka atenuna nuka ikadasia, ka atenuna nuka idukudukun, ka atenuna nuka ikito luetumito, aiswamaa iswamin, kwape kiwadikatere.” </span></span><span data-usfm="NEH.8.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 22:8; Nek 12:39.</span></span><span class="ChapterContent_content__RrUqA"> Kosodete ituŋa alomar, koyanaut kes, kiswamata da iswamin, ninitunanan oswi loka etogoke, ka alaroikee, ka alaroi nuka etogo loka Edeke, kaibois da naelal naka erute loka Akipi, kaibois da naelal naka erute loka Epuraim. </span></span><span data-usfm="NEH.8.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kiswamata ekodet loka ŋul kere Iuabonunete kaiioreorio iswamin, kiboikinos oswamin: naarai agear kapaarasia nuka Yesua okoku loka Nun aitodol apaaran ŋin mam idwe luka Isirael eswamaenenete kwaŋin, Kojai ailel naepol noi. </span></span><span data-usfm="NEH.8.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:10; Mar 29:35.</span></span><span class="ChapterContent_content__RrUqA"> Ido ŋinipaaran, agear kapaaran nasodit aitodol apaaran nakawasia, asiomenenei ŋesi kotoma oitabo loka ikisila luka Edeke, Koricata epucit apaarasia akanykaarei; apaaran nakikanyetekauni kojai atukonokinet nakayamakina, kwape ajaar aicorakinet.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Nekemia 8<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NEH.8">Learn More About Ebaibuli</a></div>