<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Nekemia 4</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NEH.4" class="ChapterContent_chapter__uvbXo">
         <div class="ChapterContent_label__R2PLt">4</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NEH.4.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esr 4:1-5; Nek 2:10; Sab 2:1-4; Asw 5:17.  </span></span><span class="ChapterContent_content__RrUqA"> Konye kepupu Sanabalat kwape kidukio isio arwatat, konyunyurikin, kisiop noi, kisekel Iyudayan. </span></span><span data-usfm="NEH.4.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiner kakonyen nuka iinaeanake ka ajore naka Samaria, kobala ebe, “Iswamaete inyo Iyudayan lu lukalanyak? Ekotosi kereka abwaun bobo? Ekotosi ainakin asuban? Ekotosi adaun kapaaran adiopet? Ekotosi aisikwarun amor katukon nuka aapoŋor, naarai ieweitai?” </span></span><span data-usfm="NEH.4.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 2:10,19.</span></span><span class="ChapterContent_content__RrUqA"> Kosodi Tobia Emonait loedunyas kaŋes kotema atiar, “Kanin da yenedukito kesi, arai kicaka ekue, ebilibilei arwatatakec nakamor.” </span></span><span data-usfm="NEH.4.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 123:3,4; Isa 53:3; Luk 16:14; 1 Sam 17:26; Sab 79:12; Awa 3:34; Kos 12:14.</span></span><span class="ChapterContent_content__RrUqA"> Kiira ijo, wu Edekekosi; naarai kimeni: kinyakak amorositikee akwesikee, kokorak anatario kakwap nakaijoreorio: </span></span><span data-usfm="NEH.4.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 59:5-13; 69:27; Yer 18:23; 2 Tim 4:14.</span></span><span class="ChapterContent_content__RrUqA"> sirikirapak numam adolitekec, aronisikec da kinyek amwatario kakonyenekon: naarai kitunyunyurikis jo kakonyen nuka ikadukok.</span></span></div><div class="ChapterContent_p__dVKHb"><span data-usfm="NEH.4.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.4.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kasodete kadukoto arwatat; arwatat kere kimorikikin nepepe aitodol atutubet naka amukururuke: naarai apotu ituŋa kibwaikis itauon aswam,</span></span></div><div class="ChapterContent_p__dVKHb"><span data-usfm="NEH.4.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.4.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Konye kepuput Sanabalat, ka Tobia, ka Iarabun, ka Imonain, ka Isudodain, ebe iyatanakin aswam naka aiteteun arwatatin nuka Yerusalem, ageun da ainwok arorwaitin, konyunyurikinos noi; </span></span><span data-usfm="NEH.4.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 2:1-3; Isa 8:9,10; Asw 23:12,13.</span></span><span class="ChapterContent_content__RrUqA"> kinerutu kere nepepe aponare aitiji Yerusalem, aisiyaloŋoŋ lukotoma. </span></span><span data-usfm="NEH.4.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 22:27; Sab 50:15; Mat 26:41.</span></span><span class="ChapterContent_content__RrUqA"> Konye kipou kelipata mama ejai Edekekosi, aibwaikin da ikekwenyanarak paaran ka kuare da kanukee.</span></span></div><div class="ChapterContent_p__dVKHb"><span data-usfm="NEH.4.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.4.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema Yuda atiar, “Eŋoŋar agogoŋ naka ikebwokak abwokon, ipu aapoŋor; tape mam kipedori aiduk arwatat.” </span></span><span data-usfm="NEH.4.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kotemasi lukasurupokosi atiar, “Mam ejenunete, karaida aanyun, aitodol nekilomaria kidiŋikec, kasodete aiar, ketanatjata aswamukee.” </span></span><span data-usfm="NEH.4.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodi kanen, kepotu Iyudayan luaraas iidunyetakee, kolimokis kesi sio aatenak atomon kaiboisio kere ebe, “Ibusakinit kobonut mamakosi.” </span></span><span data-usfm="NEH.4.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ŋes kebwaikinia ituŋa toma atutubeta nuijesakina kapak naajai kau karwatat, kaiboisio nuelapat, kebwaik do ituŋa kwape ajaatar ikekiakee, koiaas da kikilenakec, ka akwarasikec, ka akabwaikec da. </span></span><span data-usfm="NEH.4.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:9; Ikis 1:29; 10:17; Yob 37:22; Bur 12:20,21,28,29; 2 Sam 10:12.</span></span><span class="ChapterContent_content__RrUqA"> Kasodi kasesen, kanyou, katema isotia, ka ikayaitok, ka ituŋa ice atiar, “Sirikiyoŋa kes: kiitunitos EJAKAIT, loepollokaŋosibib, kojiosi kanuka iinacanakus, ka idwekus, lusap ka lupesur, ka aŋorokus ka itogoikus da.”</span></span></div><div class="ChapterContent_p__dVKHb"><span data-usfm="NEH.4.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.4.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:12; Sab 33:10.  </span></span><span class="ChapterContent_content__RrUqA"> Kosodi kanen, kepuputu lukasurupokosi ebe ajenun kamakosi, ido etapalau Edeke akeeeinerun, kasodete isio kere aboŋor mama ejai arwatat, ninitunanan toma aswamuke. </span></span><span data-usfm="NEH.4.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kosodi kanen, agear kapak kaŋin, eswamaenenete atutubet naka ikakeiaanakinak aswam, kitinito atutubet kakesi akwaras, ka ibukui, ka akabwai, ka ikootin luka asua; koiaananas ikayaitok kau kekek kere loka Yuda. </span></span><span data-usfm="NEH.4.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 16:13; Pes 6:10.</span></span><span class="ChapterContent_content__RrUqA"> Ŋul luadukenenete arwatat, ka nul luebwokenenete abwokon kigugunatos, kiswamai ŋinituŋanan aswam kadiopekan, kitinite naee da yeniiiisike, </span></span><span data-usfm="NEH.4.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ikadukok da, koenikinite ŋinituŋanan ekileŋike anabcteke, kodukenenei kwaŋin. Ŋol da loakusenenei arupepe kiiaenena keoŋ, </span></span><span data-usfm="NEH.4.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kalimoki isotia, ka ikayaitok, ka ituŋa ice ebe, “Epol aswam, elal da, kiderakina oni karwatat, elwanikina ijinitunanan ka yeniee: </span></span><span data-usfm="NEH.4.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:14; Yos 23:10; Ikis 1:30; 3:22.</span></span><span class="ChapterContent_content__RrUqA"> kotoma niniibois naiirariata eporoto loka arupepe, kokerununete ayuun sio; kijiikini Edeke oni.”</span></span></div><div class="ChapterContent_p__dVKHb"><span data-usfm="NEH.4.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.4.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kasodete keswamaenenete aswam: kitinenenete atutubetekec akwaras ageun eeilakide kiton neetakanuniata aacer. </span></span><span data-usfm="NEH.4.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ido toma apak kaŋin kalimok ituŋa ebe, “Koperenenei ninitunanan ka ekekejaanakinan toma Yerusalem, koraananas ikedarakakosi kuare, ido kitaaritos paaran.” </span></span><span data-usfm="NEH.4.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kanuka nun mam kilaeununei inapcnekosi, karaida eoŋ karaida ikainaean, karaida ikakeiaanakinak, karaida ituŋa lukedarak lukatupito eoŋ, kolosenenei ŋinitunanan atan itiŋ it yenijiisike.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Nekemia 4<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NEH.4">Learn More About Ebaibuli</a></div>