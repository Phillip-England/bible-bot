<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Nekemia 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NEH.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NEH.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 23:3; Amo 2:1-3.  </span></span><span class="ChapterContent_content__RrUqA"> Kapaaran kaŋin kosioma toma oitabo loka Musa kopupete ituŋa kere; kodumut iwadikatai nen ebe mam elomanari Emonait ka Emoabit toma atukot naka Edeke ikar kere. </span></span><span data-usfm="NEH.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 22:5; Yos 24:9; Mar 23:8-11; Ikis 23:5; Sab 109:28; Mik 6:5.</span></span><span class="ChapterContent_content__RrUqA"> Naarai mam apotu kisiriamata idwe luka Isirael ejaas kinyamat ka akipi, konye koropata Baalam aluikin kes, aiken kes: konye kituluo Edeke ekenit araun arereŋ. </span></span><span data-usfm="NEH.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 9:2; Yak 1:27.</span></span><span class="ChapterContent_content__RrUqA"> Kosodi kanen, kedaut apupun ikisila, kosodete atiakar kotoma Isirael erioŋet kere loka imo.</span></span></div><div class="ChapterContent_p__dVKHb"><span data-usfm="NEH.13.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Eroko ŋun keiaikina, abu Eliasib esasedoti loaseunitai apolokin agolai nuka etogo loka Edekewok, naarar ekamuran loka Tobia, </span></span><span data-usfm="NEH.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">kitemokinite Tobia agola naepol, nelem ibwaanakinete ainakineta nuka akiria, ka lueur maa, ka iboro, ka lukitomoneta luka akima ka ebino ka akinyet, nuainanakinio Elebin, ka kiyaook, ka ikagolok kaieorakinet; ka ainakineta nuikearitai nuka isasedotin. </span></span><span data-usfm="NEH.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 5:14.</span></span><span class="ChapterContent_content__RrUqA"> Konye kapakio kanun kere kamamei eoŋ koYerusalem: naarai kokaru loka akaisauni ka luarei loka Aratasasata ekabaka loka Babulon, abu kalot mama ejai ekabaka, kosodi ketuboros apaarasia kenitu ekabaka: </span></span><span data-usfm="NEH.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">kabu Yerusalem, kajenu aronis naabu Eliasib kiswama kanuka Tobia, aitemokin ŋes agola kalaroi nuka etogo loka Edeke. </span></span><span data-usfm="NEH.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 69:9; Mk 11:15-17; Yok 2:13.</span></span><span class="ChapterContent_content__RrUqA"> Ketakadik eoŋ noi: ŋes ainakin acakar kina iboro kere luka Tobia. </span></span><span data-usfm="NEH.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:5.</span></span><span class="ChapterContent_content__RrUqA"> Kasodi aicorakin, kitesegaasi agolai: kayau do bobo iboro luka etogo loka Edeke, ka ainakineta nuka akiria ka lueur maa.</span></span></div><div class="ChapterContent_p__dVKHb"><span data-usfm="NEH.13.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 10:37; Mal 3:8; 1 Tim 5:17,18; Mar 35:2.  </span></span><span class="ChapterContent_content__RrUqA"> Kaienu ebe mam aponi koinakinitete Ilebin akorakinetakee; ŋes akeritotor Ilebin ka ikayook lueswamaete aswam, ninitunanan omanikorike. </span></span><span data-usfm="NEH.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 28:4; 1 Sam 2:17.</span></span><span class="ChapterContent_content__RrUqA"> Kasodi ketoron ikayaitok, kabala ebe, “Kanukinyo inyeinere etogo loka Edeke?” Katukonoki kes, kebwaik aiboisiokec. </span></span><span data-usfm="NEH.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 12:44.</span></span><span class="ChapterContent_content__RrUqA"> Kosodete luka Yuda kere ayaun icliopet kotomon yenika akima ka ebino ka akinyet aiŋadisia. </span></span><span data-usfm="NEH.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 4:2.</span></span><span class="ChapterContent_content__RrUqA"> Kadakak ikedarak aiŋadisia, Selemia esasedoti, ka Sadok ekewadikan, lokoLebin da Pedaia: kotupak kes Kanan okoku loka Sakur, okoku loka Matania: naarai aomitai araut lumunon, aswamukec ŋes akoranakin iinacanakec. </span></span><span data-usfm="NEH.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 5:19.</span></span><span class="ChapterContent_content__RrUqA"> Wu Ekadeke, kiitununei eoŋ kanuka nin, ido sirikimwata aswamisioka nuejok nueswamanakini etogo loka Ekadeke, ka aiiaanakinike.</span></span></div><div class="ChapterContent_p__dVKHb"><span data-usfm="NEH.13.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:10; Yer 17:21.  </span></span><span class="ChapterContent_content__RrUqA"> Kapaarasia kanun abu kaany kotoma Yuda ituŋa luepudapudaete acueta kapaaran nakasabato, kitolomete da ikes, kibwaanakinete iboro asigiriakec: ebino da, imusabibun, ka itinin, ka abwokon nuka iponesio kere, lukitolomete Yerusalem kapaaran nakasabato: karaun ekaienan kamakec kapaaran naagwelanariata inyamat. </span></span><span data-usfm="NEH.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ajaas da ituŋa luka Turo kanen, luetolomete lukecor, ka iboro luka iponesio kere, kitwegelanarete idwe luka Yuda, ko Yerusalem da kapaaran nakasabato. </span></span><span data-usfm="NEH.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kasodi ketoron isotia luka Yuda, katema kes atiar, “Aronis anyoin na naiswamaete, amunamun apaaran nakasabato? </span></span><span data-usfm="NEH.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Mere kwape kwaŋin eswamaete lukapapaakus, Edekewok da mam eyauna aronis na kere mamawok, ka ere lo da? Konye yes iyatakinete ayaun anyunyura toma Isirael kanuka amunamun apaaran nakasabato.”</span></span></div><div class="ChapterContent_p__dVKHb"><span data-usfm="NEH.13.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 23:32; Any 31:14-17; Nek 7:3.  </span></span><span class="ChapterContent_content__RrUqA"> Kosodi kanen, napikamusi aige nakasabato korutei luka Yerusalem, kecorak aigol ikekia, kecorak da sirikenaar aitodol naedaunor nakasabato: kebwaiki ice kokejaanakinakaka aidar irutei, kinyeis aitolomun abwokon kere kapaaran nakasabato. </span></span><span data-usfm="NEH.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodete ikagwelanarak ka ikagwelak luka iboro luka iponesio kere koperoto kina ka Yerusalem irwan atipet arai aarei. </span></span><span data-usfm="NEH.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Karaun ekajenan mamakec, kabala kes ebe, “Kanukinyo iperioto yesi airimor arwatat? Arai kiswamata bobo kwaŋin, kaeni yes.” Kosodi ageun kapaaran kaŋin mam bobo apotu kopotu kanakasabato, </span></span><span data-usfm="NEH.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 12:30.</span></span><span class="ChapterContent_content__RrUqA"> Kasodi aicorakin Ilebin aitalaun bonik, aponare aidar irutei, aitalaun apaaran nakasabato. Wu Ekadeke, kiitununei eoŋ kanuka ŋin, kitim kwape ejaar akoniitim naepol noi.</span></span></div><div class="ChapterContent_p__dVKHb"><span data-usfm="NEH.13.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kapaarasia kanun da abu kaany lyudayan luamanyitos aŋor nuka Asudod, ka nuka Amon, ka nuka Moab: </span></span><span data-usfm="NEH.13.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">kinerasi idwekec da aŋajep nainyalinyala naka Asudod, kwabo mam apedorete einer aŋajep naka Iyudayan, konye kwape ajaar aŋajep naka ninlteker. </span></span><span data-usfm="NEH.13.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 28:4; Ikis 25:2; Esr 7:26; 10:5; Nek 10:29,30.</span></span><span class="ChapterContent_content__RrUqA"> Kasodi ketoron kes, kelamaki da kes, kanaŋanana da ice kakesi, kainyul da ikecetima, kesiyapoik kes kolimito Edeke ebe, “Mam ikoranakinete adwekus odwekec, karaida amanyanakin adwekec odwekus, karaida yes ikulepek. </span></span><span data-usfm="NEH.13.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:1; 2 Sam 12:24,25.</span></span><span class="ChapterContent_content__RrUqA"> Mam kereka abu Solomon eka baka loka Isirael kodiak kotoma kanun? Konye toma atekerin nuipu mam etakanuna ekabaka loariakatar ŋesi, abu Ekedeke komina ŋes, abu Edeke kitarau ŋes ekabaka loka Isirael kere: konye apotu aŋor numo kitapaasi ŋes, </span></span><span data-usfm="NEH.13.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 10:2.</span></span><span class="ChapterContent_content__RrUqA"> Aso do kopupunoi yes da iswamaete aronis na naepol kere, aibucar mama ejai Edekewok aimany aŋor numo?”</span></span></div><div class="ChapterContent_p__dVKHb"><span data-usfm="NEH.13.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 12:10.  </span></span><span class="ChapterContent_content__RrUqA"> Kerai ediopet kodwe luka Yoiada, okoku loka Eliasib esasedoti lopeti ekamuran loka Sanabalat Ekoronit: kanuka nun abu kerenea ŋes kamakaŋ, </span></span><span data-usfm="NEH.13.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 6:14; Mal 2:4.</span></span><span class="ChapterContent_content__RrUqA"> Wu Ekadeke, kiitununei kes, naarai komunamunata esasedotene, ka aitutuket naka esasedotene, ka naka Ilebin.</span></span></div><div class="ChapterContent_p__dVKHb"><span data-usfm="NEH.13.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NEH.13.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 10:30; 12:1.  </span></span><span class="ChapterContent_content__RrUqA"> Kwaŋin abu ketesegaaria kes mama ejaas imo kere, kaseik aijaanakin naka isasedotin ka naka Ilebin, ŋinituŋanan toma aswamuke: </span></span><span data-usfm="NEH.13.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">ka ainakinet naka akito, kapaarasia nueseunitai, ka nuka araito nugeet. Wu Ekadeke, kiitununei eoŋ kanuka ajokis.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Nekemia 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NEH.13">Learn More About Ebaibuli</a></div>