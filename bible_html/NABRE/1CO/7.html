<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikorinton 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1CO.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1CO.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Konye nuka akiro nuipotu kiwadikakis eoŋ. Ejok kama kekiliokit kinyek atiror aberu. </span></span><span data-usfm="1CO.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Konye kanuka adoteu, kojau ŋolikiliokit kakeberu, ŋiniberu da kokilenike. </span></span><span data-usfm="1CO.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kotacak ŋolikiliokit akeberu nuibusakinito ŋes, kwape kwaŋin da kotacak ŋiniberu nuibusakinito okilenike. </span></span><span data-usfm="1CO.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Mam aberu alopet eyait akekuan, dimarai okilenike; kwape kwaŋin da mam ekiliokit elopet eyait akekuan, dimarai akeberu. </span></span><span data-usfm="1CO.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Sirimikanaros bonik, alemar diat icamanaros adaun apak, tetere iluŋakinos ailip; kosodete konyet aimorikikin bobo, kinyek Satan acodun yes kanuka amamus ayaikina. </span></span><span data-usfm="1CO.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Enera ŋun kacamun, kwabo mere kaicorakinet. </span></span><span data-usfm="1CO.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 19:12.</span></span><span class="ChapterContent_content__RrUqA"> Konye emiela ituŋa kere araut kwape kaeoŋ elopet. Konye ejai ŋinidiopet ainakineteke naebuni kama ejai Edeke, idiopet kopone ece, idiopet da kopone ece.</span></span></div><div class="ChapterContent_p__dVKHb"><span data-usfm="1CO.7.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konye alimokini lumam edukokina ka apuserun da, ebe ejok kamakec arai esalito kwape kaeoŋ. </span></span><span data-usfm="1CO.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 5:14.</span></span><span class="ChapterContent_content__RrUqA"> Konye arai mam epedorete ayaikina bonik, kodukokinos. Naarai ejok adukokin itia ainok.</span></span></div><div class="ChapterContent_p__dVKHb"><span data-usfm="1CO.7.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:32; 19:9; Mk 10:11-12; Luk 16:18.  </span></span><span class="ChapterContent_content__RrUqA"> Ecorakini luedukokina, kwabo mere eoŋ, dimarai Ejakait, ebe, kinyek aberu aisac okilenike. </span></span><span data-usfm="1CO.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye arai esaci, kosal mam edukokina, arai bo kopuco kokilenike. Bobo da kinyek ekiliokit aireŋear akeberu.</span></span></div><div class="ChapterContent_p__dVKHb"><span data-usfm="1CO.7.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Alimokini ice, eoŋ mere Ejakait, ebe, arai ejaas onace kaberu namam iyuunit, ecamuni ŋin da aiboienen kaŋes, kinyek aireŋear ŋin. </span></span><span data-usfm="1CO.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Arai da ejaas aberu kekiliokit lomam iyuunit, ŋes da ecamuni aiboienen kaŋin, kinyek anyoun kama kokilenike. </span></span><span data-usfm="1CO.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 11:16.</span></span><span class="ChapterContent_content__RrUqA"> Naarai italaunitai ekiliokit lomam iyuunit kanuka akeberu, aberu da namam iyuunit italaunitai kanuka okilenike. Arai mere kwaŋin tieraas ikusidwe lumam elaete, konye kwana eraas lukalaunak </span></span><span data-usfm="1CO.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 14:19.</span></span><span class="ChapterContent_content__RrUqA"> Konye arai enyouni lomam iyuunit, konyou do ŋesi; kakiro nuikote nen mam onac arai kinac eenitai. Naarai abu Edeke konyarau oni toma ainapakin. </span></span><span data-usfm="1CO.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Pet 3:1.</span></span><span class="ChapterContent_content__RrUqA"> Ijo aberu, ijenuni biai, wolo bo itajari okilenikon? Ijo da ekiliokit, ijenuni biai, wolo bo itajari akoniberu?</span></span></div><div class="ChapterContent_p__dVKHb"><span data-usfm="1CO.7.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Kor 7:20,24.  </span></span><span class="ChapterContent_content__RrUqA"> Konye na bon, kolosenenei ŋinidiopet kwape kekorakinitor Ejakait, ŋinidiopet da kwape kenyaraunitor Edeke. Ecoranakini kwaŋin kotoma okanisan kere. </span></span><span data-usfm="1CO.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kenyaraunitai kereka etuŋanan ekepitai? Kinyek araun lomam ekepitai. Kenyaraunitai kereka etuŋanan lomam ekepitai? Kinyek akepio. </span></span><span data-usfm="1CO.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Gal 5:6; 6:15; Rom 2:25.</span></span><span class="ChapterContent_content__RrUqA"> Naarai akepio mam erai ibore, amamus akepio da mam erai ibore, dimarai aricit aicorakineta nuka Edeke. </span></span><span data-usfm="1CO.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosalak ŋolituŋanan kanyaraunio nakenyaraunere. </span></span><span data-usfm="1CO.7.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Irai kereka ebulesit nakinyaraunere? Siripodo ŋun, Konye arai ipedori araun loeosikinitai, kitwasama gwai kwaŋin. </span></span><span data-usfm="1CO.7.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 6:6; Plm 1:16.</span></span><span class="ChapterContent_content__RrUqA"> Naarai lokenyaraunio erai ebulesit, erai loeosikinitai loka Ejakait; kwape kwaŋin da lokenyaraunio erai loeosikinitai erai ebulesit loka Kristo. </span></span><span data-usfm="1CO.7.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Aponi kogweli yes kakais nuipu; sirikiraut ibulesin luka ituŋa. </span></span><span data-usfm="1CO.7.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Aso iinacan, kosal ŋinidiopet nepepe ka Edeke kwape kenyaraunere,</span></span></div><div class="ChapterContent_p__dVKHb"><span data-usfm="1CO.7.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Tim 1:12,13.  </span></span><span class="ChapterContent_content__RrUqA"> Nuka abekon emamei eoŋ aicorakinet naka Ejakait, konye kapesikis yes akiro kwape etuŋanan lomunot kanuka aitim naka Ejakait. </span></span><span data-usfm="1CO.7.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Aomit eoŋ ebe kanuka ican luka tinenikwana ejok arai kesal ituŋanan kwape ejaar. </span></span><span data-usfm="1CO.7.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kirotakinitai kereka jo kaberu? Sirimoot alacakinio, Emamei kereka jo aberu? Sirimoot aberu. </span></span><span data-usfm="1CO.7.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 21:23.</span></span><span class="ChapterContent_content__RrUqA"> Konye arai imanyi, mam idiakit, arai da edukokin apese, mam ŋin ediakit. Konye luikote nen eanyunete ican luka akuan, ido akoto aiyar yes ŋul. </span></span><span data-usfm="1CO.7.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 13:11; Luk 14:26.</span></span><span class="ChapterContent_content__RrUqA"> Enera na, iinacan, ebe eŋoŋar apak; kanuka ŋun koraut luejaas kaŋor kwape kaluemameete, </span></span><span data-usfm="1CO.7.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">luemonyete da kwape kalumam emonyete, ka luiyalamasi kwape kalumam iyalamasi, luegwelete da kwape kaluemameete iboro, </span></span><span data-usfm="1CO.7.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 2:15-17.</span></span><span class="ChapterContent_content__RrUqA"> luitwasamaete akwap koraut kwape kalumam itwasamaete, Naarai etubor epone loka akwapin kanu.</span></span></div><div class="ChapterContent_p__dVKHb"><span data-usfm="1CO.7.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Akoto yes koraut lumam iyaloŋoŋoete. Lomam emanyi iyaloŋoŋoi akiro nuka Ejakait, kwape epedoria aitelel Ejakait; </span></span><span data-usfm="1CO.7.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 14:20; Pes 5:29.</span></span><span class="ChapterContent_content__RrUqA"> konye loamanyit iyaloŋoŋoi akiro nuka akwapin, kwape epedoria aitelel akeberu, </span></span><span data-usfm="1CO.7.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">ido ejai atiaket. Aberu namam edukokinitai, arai bo apese, iyaloŋoŋoi akiro nuka Ejakait, tetere eraun nakalaunan toma akuanake ka omoyoke da. Kwabo naedukokina iyaloŋoŋoi akiro nuka akwapin, kwape epedoria aitelel okilenike. </span></span><span data-usfm="1CO.7.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Enera ŋun kodumut yes ajokis, mam akoto ailok yes koic, dimarai aitetemikin nuibusakinito, kijaanakinete Ejakait komamei yenitapaari aomisiokus.</span></span></div><div class="ChapterContent_p__dVKHb"><span data-usfm="1CO.7.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Arai eomit etuŋanan ebe mam ikonakinit ejok naisinerit, arai imiela noi, ido ibusakinit, aso kiswama ŋesi kwape ekotor, komany ŋes, mam ediaki. </span></span><span data-usfm="1CO.7.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Konye loicasit kotauke, komamei ibore yenitinaikinit, loepedori ayait akoteke, itogogoŋit da kotauke aricit naisinerit, iswamai ejok. </span></span><span data-usfm="1CO.7.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kwaŋin loemanyi naisinerit, iswamai ejok; lomam emanyi da iswamai ejok aitelekarit.</span></span></div><div class="ChapterContent_p__dVKHb"><span data-usfm="1CO.7.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CO.7.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 7:2.  </span></span><span class="ChapterContent_content__RrUqA"> Irotakinio aberu kokilenike apak kere naejaria ŋol. Konye arai ketwana okilenike, eosikinitai adukokin loekot, konye toma Ejakait. </span></span><span data-usfm="1CO.7.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Konye aomit eoŋ ebe iyalama aitelekarit arai esali kwaŋin, Ido aomit ebe ajai kEmoyo loka Ejakait.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikorinton 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1CO.7">Learn More About Ebaibuli</a></div>