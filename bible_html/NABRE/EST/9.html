<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esita 9</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EST.9" class="ChapterContent_chapter__uvbXo">
         <div class="ChapterContent_label__R2PLt">9</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EST.9.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Est 8:12; 3:13; 2 Sam 22:41; Isa 14:2.  </span></span><span class="ChapterContent_content__RrUqA"> Kosodi kolap lokitomonet kaarei, ŋes elap Adar, kapaaranike nakitomonet kauni, naabu koapunitor aicorakinet naka ekabaka ka ekekisil aitodolikinio, kapaaran naamunotor lukasurup luka Iyudayan ayait kes; kwabo abu kilocokin abuburiar kes, koyaitos Iyudayan ŋul lukelaito kes. </span></span><span data-usfm="EST.9.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 8:11,17; Sab 71:13; Any 23:27.</span></span><span class="ChapterContent_content__RrUqA"> Kotukonokinos Iyudayan oreriakec anatar ibukui kere luka ekabaka Akasuero, aikam nul luemootos aitican kes: amamei da ituŋanan yenepedor airebokin kes: naarai kodoikinite atekerin kere akurian kes. </span></span><span data-usfm="EST.9.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 16:7.</span></span><span class="ChapterContent_content__RrUqA"> Apotu ikapolok kere lukibukui, ka lukibukui, ka ikayaitok, ka ŋul da lukiswamaenenete aswam naka ekabaka kinarakis Iyudayan; naarai kodoikinite kes akurian Morudekai. </span></span><span data-usfm="EST.9.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 3:1; 1 Siit 11:9; Sab 1:3; Awa 4:18; Isa 9:7.</span></span><span class="ChapterContent_content__RrUqA"> Naarai kerai Morudekai ekapolon kotogo loka ekabaka, kisiarakina eemutuke anatar ibukui kere: naarai kiyatanakin etuŋanan ŋol Morudekai apoloor noi. </span></span><span data-usfm="EST.9.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kodanyata Iyudayan lukasurupokee kere iposete kes kekilen, ka aiar, ka amudiar, kiswamakis nul lukelaito kes kwape akototor. </span></span><span data-usfm="EST.9.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">KoSusa togo lokapolou apotu Iyudayan koarata komudiasi ituŋa akwat akany, </span></span><span data-usfm="EST.9.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Ka Parasanadata, ka Dalapon, ka Asapata, </span></span><span data-usfm="EST.9.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">ka Porata, ka Adalia, ka Aridata, </span></span><span data-usfm="EST.9.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">ka Paramasata, ka Arisai, ka Aridai, ka Baisata. </span></span><span data-usfm="EST.9.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:5; Est 5:11; Yob 18:19; Sab 21:10; Age 14:14-16; Est 8:11.</span></span><span class="ChapterContent_content__RrUqA"> Koarata da odwe lutomon luka Kaman okoku loka Kamedata, lokasurup loka Iyudayan; konye mam kes apotu kibwaikis akecekan onasit,</span></span></div><div class="ChapterContent_p__dVKHb"><span data-usfm="EST.9.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.9.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kapaaran kaŋin aponi koyaunai etiai loka nul luaarakinio Susa togo lokapolou mama ejai eka baka. </span></span><span data-usfm="EST.9.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotema ekabaka Esita akabaka atiar, “Aarata Iyudayan amudiasi da ituŋa akwat akany koSusa togo lokapolou, ka odwe lutomon luka Kaman da; asa do eswamata anyoika kobukui ice uka ekabakal Inyo bo ca ilipit ijo? Kiinakinio. Arai inyo bo bobo Iinainait? Kiswamai.” </span></span><span data-usfm="EST.9.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 21:6,9.</span></span><span class="ChapterContent_content__RrUqA"> Kosodi Esita atemar atiar, “Arai kitoiok ekabaka, kocamakinai Iyudayan luejaas Susa aswam moi da kwape ejaar ekisil loka lolo, kikaiakinai da odwe lutomon luka Kaman akito.” </span></span><span data-usfm="EST.9.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kicorak ekabaka kikwaikinai nepenen: kolimoroi ekisil koSusa togo lokapolou; kikajakinai da odwe lutomon luka Kaman. </span></span><span data-usfm="EST.9.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kotukonokinos Iyudayan luajaas Susa apaaran nakitomonet kaonon da naka elap Adar, koarata ituŋa akwat auni koSusa; konye mam kes apotu kibwaikis akecekan onasit,</span></span></div><div class="ChapterContent_p__dVKHb"><span data-usfm="EST.9.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.9.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:7,8; 1 Ses 5:22.  </span></span><span class="ChapterContent_content__RrUqA"> Kotukonokinos Iyudayan ice luajaas obukui, kobwoikis aijarakee, koiaut kaibworar kama kalukasurupokec, koarata ilukumin akaisakanykaarei ka lukany kanul kalukelaito kes; konye mam kes apotu kibwaikis akanikec onasit, </span></span><span data-usfm="EST.9.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aponi nun kiswamai kapaaran nakitomonet kauni naka elap Adar; kapaaranike nakitomonet kaonon kibworasi kesi, kituluosi apaaran naka ipucino ka aiyalama. </span></span><span data-usfm="EST.9.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Konye apotu Iyudayan luajaas Susa kotukonokinos kapaaran nakitomonet kauni ka apaaran nakitomonet kaonon da; kapaaran nakitomonet kakany kibworasi, kituluosi apaaran naka ipucino ka aiyalama. </span></span><span data-usfm="EST.9.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 16:11,14; Sab 118:15; Apu 11:10; 1 Sam 25:8; Nek 8:10-12; Est 8:17.</span></span><span class="ChapterContent_content__RrUqA"> Ŋes ituluoriata Iyudayan luka ireria ludidik luibojete koreria luemameete arwatatin apaaran nakitomonet kaonon naka elap Adar apaaran naka aiyalama ka ipucino, apaaran da naejok, naijaanakinotor da akoreta.</span></span></div><div class="ChapterContent_p__dVKHb"><span data-usfm="EST.9.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.9.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kiwadika Morudekai ŋun, kijuka ibaluan mama ejaas Iyudayan kere luajaas obukui kere luka ekabaka Akasuero, lueapiete ka luelwaka da, </span></span><span data-usfm="EST.9.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 145:4.</span></span><span class="ChapterContent_content__RrUqA"> kicorak kes aidar apaaran nakitomonet kaonon naka elap Adar, apaaranike nakitomonet kakany da, nolikaru. </span></span><span data-usfm="EST.9.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 30:11; Mat 5:4; Yok 16:20-22; Asw 2:44-46.</span></span><span class="ChapterContent_content__RrUqA"> Kes apaarasia nuadumuniata Iyudayan aibworar kama kalukasurupokee, elap da loebelokinotor ieanikee araun aiyalama, nakaibworo araun apaaran naejok; kituluosi kes apaarasia nuka ipucino ka aiyalama, ka nuka aijaanakinor akoreta, ainakinia da lukican ainakineta.</span></span></div><div class="ChapterContent_p__dVKHb"><span data-usfm="EST.9.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.9.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kisumunoto Iyudayan aiswamaenen kwape egeariata, ido kwape ewadikakinia kes Morudekai; </span></span><span data-usfm="EST.9.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 3:6,7.</span></span><span class="ChapterContent_content__RrUqA"> naarai abu Kaman okoku loka Kamedata, Egagait, lokasurup loka Iyudayan kere, kopeleik amudiar Iyudayan, abu kilamilam Pur kes iroeta, apiar kes, ka amudiar da; </span></span><span data-usfm="EST.9.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 24:12,13; Est 7:10; Sab 7:16; 37:12,13.</span></span><span class="ChapterContent_content__RrUqA"> konye kedol akirot akonyen nuka ekabaka, kicorak kobaluan eboteteke lokaronon loabilakinit ŋesi Iyudayan kobe akouke elopet; ŋes da ka odweke kikajakinai akito. </span></span><span data-usfm="EST.9.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ŋes kemaikinere apaarasia ŋun Purim, kwape ejaar ekiror Pur. Kosodi kanuka akiro kere nuka ebalua kanol, ka nuadautu kesi aanyun kakirot kaŋin, ka nuadoikis kes da, </span></span><span data-usfm="EST.9.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 8:17; Isa 56:3,6; Sek 2:11.</span></span><span class="ChapterContent_content__RrUqA"> ŋes kieorakiniata Iyudayan, kisumunot da kanukec, kanuka aurikec da, ka nul kere luimoranakinos kakes, ebe, idarenenete apaarasia nun nuarei kwape ajaar aiwadikaeteke, ido kwape ajaar apak naeseunitai nolikaru. </span></span><span data-usfm="EST.9.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kiitununio apaarasia ŋun kidareneneo da anatar aturio kere, ikekia kere, kanolibuku ka ŋolire; kinyeis apaarasia ŋun nuka Purim aitwatanario koYudayan, karaida aiitunetekec aolior kaurikec.</span></span></div><div class="ChapterContent_p__dVKHb"><span data-usfm="EST.9.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.9.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Est 2:15; 8:10.  </span></span><span class="ChapterContent_content__RrUqA"> Kosodi Esita akabaka, akoku naka Abikail, ka Morudekai Eyudayat, aiwadik kapolou kere aitogogoŋ ebalua ŋol lokiareit loka Purim, </span></span><span data-usfm="EST.9.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kijuka ibaluan mama ejaas Iyudayan kere, mama ejaas ibukui akwatat ka akaisaarei ka lukanykaarei luka ajakanut naka Akasuero, kakiro nuka ainapakin ka abeit, </span></span><span data-usfm="EST.9.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">aitogogoŋ apaarasia ŋun nuka Purim kapakiokee nueseunitai, kwape kicorakinia Morudekai Eyudayat ka Esita akabaka, ido kwape kicorakiniata kesi kanukec ka aurikec da, kakiro nuka ailunukec ka aimony. </span></span><span data-usfm="EST.9.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kitogogon aicorakinet naka Esita akiro nun nuka Purim. Kiwadikai da oitabo.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esita 9<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EST.9">Learn More About Ebaibuli</a></div>