<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esita 1</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EST.1" class="ChapterContent_chapter__uvbXo">
         <div class="ChapterContent_label__R2PLt">1</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EST.1.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Est 8:9; Dan 6:1.  </span></span><span class="ChapterContent_content__RrUqA"> Kosodi kanen kapaarasia nuka Akasuero, (ŋes Akasuero ŋol loerumit ibukui akwatat ka akaisaarei ka lukanykaarei, anyoun koIndia kiton Etiopia:) </span></span><span data-usfm="EST.1.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:1; Dan 4:4; Nek 1:1; Dan 8:2.</span></span><span class="ChapterContent_content__RrUqA"> kapaarasia kaŋun, nakiboikinor ekabaka Akasuero oicoloŋ loka ajakanutuke, loajai Susa togo lokapolou, </span></span><span data-usfm="EST.1.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 40:20; Est 2:18; Dan 5:1; Mk 6:21.</span></span><span class="ChapterContent_content__RrUqA"> kokaru lokiwuniet loka airumuke, abu kipoik epueit ikapolokoke kere ka ikekejaanakinak; kojaun apedor naka Perusia ka Media, kes ijaka ka ikapolok luka ibukui akonyeneke: </span></span><span data-usfm="EST.1.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">abu kitodia abar naka akejakanut nakaibuses, ka aiturio naka apolouke naitelekarit, apaarasia nuipu, kes apaarasia akwatat ka akaisakanykauni, </span></span><span data-usfm="EST.1.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi ketuboros apaarasia ŋun, abu ekabaka kipoik epucit ituŋa kere luajaas nen Susa togo lokapolou, lukapolok ka ludidik da, apaarasia akanykaarei, kotoma alaro naka emanikor loka etogo lokapolou loka ekabaka: </span></span><span data-usfm="EST.1.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 7:8; Amo 2:8.</span></span><span class="ChapterContent_content__RrUqA"> ajaas aigalisio nuka egoe loekwaŋ, lopiria, lobululu koenitete kaunoi nuka ebaputa loejok, ka lomuge, kigiluna luka epuesa ka ipirin luka amor nukijesesinei: keraas itutio luka esabu ka epuesa, kamor nukijesesinei nuepesitai nukareŋak, nukakwaŋak, nudos, ka nukirionok da. </span></span><span data-usfm="EST.1.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koinakis kes aimat koboro luka esa bu, (kogelegela iboro kaputokee,) kepol da noi ebino loka ekabaka, kwape ajaar aikor naka ekabaka, </span></span><span data-usfm="EST.1.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Aimat da kojai kwape ejaar ekisil; komamei yenepedor aitiŋaikinit: naarai abu ekabaka kicorakinite ikekapolokitok kere lukotogoke kwaŋin, kiswama ŋinituŋanan kwape ekotor. </span></span><span data-usfm="EST.1.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Abu Basiti da akabaka, kipoik aŋor epueit kotogo loka ekabakane loarai loka ekabaka Akasuero,</span></span></div><div class="ChapterContent_p__dVKHb"><span data-usfm="EST.1.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.1.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kapaaran nakikanyetekaarei, naalakaror etau loka ekabaka kanu ebino, kicorak ŋesi Mekumam, Bisita, Karabona, Bigita, ka Abagata, Setar, ka Karakas, ibwaein ikanykaarei luejaanakinete kakonyen nuka Akasuero ekabaka, </span></span><span data-usfm="EST.1.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 16:9.</span></span><span class="ChapterContent_content__RrUqA"> ayaun Basiti akabaka kakonyen nuka ekabaka konapite aboko naka ajakanut aitodikin ituŋa ka ikapolok ajokisike: naarai kerai naatemel. </span></span><span data-usfm="EST.1.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Konyc koŋer akabaka Basiti abunore kaicorakinet naka ekabaka kobwaein: ŋes anyunyurikinor noi ekabaka, koresiar da akenyunyura kotomake.</span></span></div><div class="ChapterContent_p__dVKHb"><span data-usfm="EST.1.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.1.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 10:7; Dan 2:12; 1 Siit 12:32; Isa 7:14; Dan 9:24; Mal 3:1; Mat 16:3.  </span></span><span class="ChapterContent_content__RrUqA"> Kosodi do ekabaka atemar lukacoa, luejenete apakio, (naarai kerai ŋol epone loka ekabaka mama ejaas kere luejenete ikisila ka etube: </span></span><span data-usfm="EST.1.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 7:14.</span></span><span class="ChapterContent_content__RrUqA"> kidunyasi Karasena, ka Setar, ka Adamata, ka Tarusis, ka Meres, ka Marasena, ka Memukan, kaŋes, ikapolok ikanykaarei luka Perusia ka Media, luaanyununete akonyen nuka ekabaka, luaraas lusodit kotoma ajakanut:) </span></span><span data-usfm="EST.1.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">kotema atiar, “Kekwaikis ai akabaka Basiti kwape ajaar ekisil, naarai mam erimarit ŋin naabu ekabaka Akasuero kicorak kobwaein?” </span></span><span data-usfm="EST.1.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Koboŋok Memukan kakonyen nuka ekabaka ka ikapolok ebe, “Mam akabaka Basiti ediakarit mama ejai ekabaka bon, konye mama ejaas ikapolok kere, ka ituŋa da kere luejaas obulmi kere luka ekabaka Akasuero, </span></span><span data-usfm="EST.1.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Naarai epupunete do aŋor kere aswamisioit na naka akabaka, emwaŋenenete ikeeekiliok kakonyenekee naelimitere ebe, ‘Abu ekabaka Akasuero kicorak Basiti akabaka ayaunio kakonyeneke, konye mam ebuno.’ </span></span><span data-usfm="EST.1.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Apaaran na da akapolok nuka Perusia ka Media nueiras nuka aswamisioit naka akabaka elimokinete kwaŋin ikapolok kere luka ekabaka, Aso ejaun do emwaŋit loepol ka anyunyura da. </span></span><span data-usfm="EST.1.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Arai kitojok ekabaka, kieorakinai do aicorakinet naka ekabaka, kiwadikai da kokisila luka Iperusian ka Imedian, kinyek ailocio, ebe, ‘Sirikebu bobo Basiti kakonyen nuka ekabaka Akasuero’; koinak ekabaka apolouke naka akabaka ace naitelekarit ŋes ajokis. </span></span><span data-usfm="EST.1.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 5:22,23; Kol 3:18; 1 Pet 3:1.</span></span><span class="ChapterContent_content__RrUqA"> Kosodi naelimorere ekisil loka ekabaka loelosi ŋesi aisilakin anatar ajakanutuke kere, (naarai epol,) kosodete do aŋor kere ayoŋite ikiliokokec, lukapolok ka ludidik da.”</span></span></div><div class="ChapterContent_p__dVKHb"><span data-usfm="EST.1.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.1.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kitalaka akirot nin ekabaka ka ikapolok; kiswama ekabaka kwape ajaar akirot naka Mcmukan: </span></span><span data-usfm="EST.1.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 8:9; Pes 5:22-24.</span></span><span class="ChapterContent_content__RrUqA"> Naarai kijuka ibaluan obukui kere luka ekabaka, toma ŋolibuku kwape ejaar eiwadikaeke mama ejai ŋiniteker kwape ejaar aŋajepekec, koyaite nolitunanan ekaleke elopet, ido kolimoroi da kwape ejaar aŋajep naka iketuŋa.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esita 1<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EST.1">Learn More About Ebaibuli</a></div>