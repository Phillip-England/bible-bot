<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esita 2</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EST.2" class="ChapterContent_chapter__uvbXo">
         <div class="ChapterContent_label__R2PLt">2</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EST.2.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Est 1:19.  </span></span><span class="ChapterContent_content__RrUqA"> Akaulo kanun, nakiyamakinor anyunyura naka ekabaka Akasuero, kiitu Basiti, ka nueswama ŋesi, ka naaponi kisilakinai mamakeŋ. </span></span><span data-usfm="EST.2.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:14,15; 1 Ika 1:2.</span></span><span class="ChapterContent_content__RrUqA"> Kosodete ikejaanakinak luka ekabaka luijaanakinete ŋes atemari ŋes atiar, “Mere komoikinai ekabaka abekon nukatumunak nuitemelelas: </span></span><span data-usfm="EST.2.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">koseu ekabaka ijaka kobukui kere luka ajakanutuke, kotukonokis abekon kere nukatumunak nuitcmelelas Susa togo lokapolou, togo loka aŋor, toma akan naka Kegai ebwacit loka ekabaka, ekedaran aŋor; kijaikinai iborokee luka aitesegaario: </span></span><span data-usfm="EST.2.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">apese da naitojokit ekabaka koraun akabaka aibois naka Basiti.” Kitalaka akirot nin ekabaka; kiswama kwaŋin.</span></span></div><div class="ChapterContent_p__dVKHb"><span data-usfm="EST.2.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.2.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kojai Eyudayat toma Susa togo lokapolou, ekekiror Morudekai, okoku loka Yair, okoku loka Simei, okoku loka Kis, Ebenyamenit: </span></span><span data-usfm="EST.2.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 24:14,15; 2 Siit 36:10,20; Yer 22:24.</span></span><span class="ChapterContent_content__RrUqA"> lokeyanaario ko Yerusalem nepepe ka lueioreunitai ka Yekonia ekabaka loka Yuda, loabu Nebukadanesar ekabaka loko Babulon koyana. </span></span><span data-usfm="EST.2.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kitanu ŋesi Kadasa, ŋes Esita, akoku naka papake lodidi: naarai amamei nin papa karaida toto, etemelel apese ajok asesen noi; ketwana papake ka totoke, koyana Morudekai ŋes araun akokuke, </span></span><span data-usfm="EST.2.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi kanen, kepupun aicorakinet naka ekabaka, ka ekekisil, kotukokinitete apesur nuipu Susa togo lokapolou, akan naka Kegai, koyanaarai Esita togo loka ekabaka, kotoma akan naka Kegai, ekedaran loka aŋor. </span></span><span data-usfm="EST.2.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kisiyalamik ŋes apese, kodum asianut kamaken; kisunya ŋesi ainakin ŋin iboroke luka aitesegaario, ka akorakinetake, ka apesur akanykaarei nuibusakinit ainakinio kotogo loka ekabaka: abu kiloeo ŋes ka apesuruke kitolomik kes aibois naitelekarit ajokis kotogo loka aŋor, </span></span><span data-usfm="EST.2.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 3:8; Leb 26:36; Ikis 28:65.</span></span><span class="ChapterContent_content__RrUqA"> Mam abu Esita kitejenu atekerike ka ikeinacan: naarai abu Morudekai kieorite ŋes ebe sirikitejenu. </span></span><span data-usfm="EST.2.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kitorenenei Morudekai nolikolonit kinaren kalaro naka etogo loka aŋor, ajenun kwape ejaar Esita, ka nuedoikinete ŋes.</span></span></div><div class="ChapterContent_p__dVKHb"><span data-usfm="EST.2.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.2.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kedol abeikin naka ninipese alomar mama ejai ekabaka Akasuero, kedaun ŋes aiswamakinio kwape ejaar ekisil loka aŋor, ilapio itomon ka luarei, (naarai kedoloto kwaŋin apaarasia nuka aitesegaariokec, kes ilapio ikanykape akinyet naka luesaete, ka ilapio ikanykapc aures namaa, ka iboro luka aiteseg aŋor,) </span></span><span data-usfm="EST.2.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">ŋes do ebunio apese mama ejai ekabaka, koinakinai ŋes nuekoto kere alosit kaŋes enyouni kotogo loka aŋor alomar togo loka ekabaka. </span></span><span data-usfm="EST.2.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Elosi ŋesi eboŋ, kobonun tupuruc toma togo lokiareit loka aŋor, akan naka Saasagas, ebwacit loka ckabaka, loidari abusian: mam bobo nin alomanar mama ejai ekabaka, dimikito isiyalamikinit ekabaka, enyaraunitai ekirorike.</span></span></div><div class="ChapterContent_p__dVKHb"><span data-usfm="EST.2.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.2.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Eko 6:9; Asw 7:10; 2 Tim 4:18.  </span></span><span class="ChapterContent_content__RrUqA"> Kosodi nakedolio abeikin naka Esita, akoku naka Abikail papa lodidi loka Morudekai, loabu koya ŋes araun akokuke, alomar mama ejai ekabaka, mam abu kipuda ibore dimarai luaseiki ŋes Kegai ebwacit loka ekabaka, ekedaran loka aŋor. Kominunai Esita kakonyen nuka ŋul kere luasesenete ŋes. </span></span><span data-usfm="EST.2.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 3:7.</span></span><span class="ChapterContent_content__RrUqA"> Aponi Esita koyanaarai mama ejai ekabaka Akasuero toma togoke loka akabakane olap lokitomonet, ŋes elap Tebet, okaru lokikanyetekaarei loka airumuke. </span></span><span data-usfm="EST.2.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 41:40; 1 Sam 2:8; Est 3:14; Yob 36:7; Sab 75:5; Luk 1:48,49; Yak 2:5; Apu 3:21.</span></span><span class="ChapterContent_content__RrUqA"> Komina ekabaka Esita aitclekarit aŋor kere, kodum ŋes asianut ka aminunio kakonyeneke aitelekarit abekon kere; kibwaik ŋesi aboko naka akabakanc akouke kitarau ŋes akabaka aibois naka Basiti. </span></span><span data-usfm="EST.2.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:22; Tub 14:10; Est 1:3; Mat 25:1-10; Mk 6:21; Luk 14:8.</span></span><span class="ChapterContent_content__RrUqA"> Kosodi ekabaka aipoikin ikapolokoke ka ikejaanakinakake epucit loepol, ŋes epucit loka Esita; koinak ibukui aitimio, kokor ainakineta, kwape ajaar aikor naka ekabaka.</span></span></div><div class="ChapterContent_p__dVKHb"><span data-usfm="EST.2.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EST.2.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Est 3:2.  </span></span><span class="ChapterContent_content__RrUqA"> Naatukokinotor abekon irwan nakiareit, abu Morudekai kiboikin orute loka ekabaka. </span></span><span data-usfm="EST.2.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Mam ber Esita etejenunit ikeinacan ka aketeker; kwape ecorakinia Morudekai; naarai kiswama Esita aicorakinet naka Morudekai, kwape eswamaenena eroko ŋesi esai ŋes. </span></span><span data-usfm="EST.2.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Apaarasia kanun iboie Morudekai korute loka ekabaka, konyunyurikinos ibwacin iarei luka ekabaka, Bigitan ka Teres, kanul luidarete ekek, komoata aikamun ekabaka Akasuero. </span></span><span data-usfm="EST.2.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 6:1,2.</span></span><span class="ChapterContent_content__RrUqA"> Kojenu Morudekai, kiteienu ŋesi Esita akabaka; kolimok Esita ekabaka nun kokiror loka Morudekai. </span></span><span data-usfm="EST.2.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 40:19; Ikis 21:22.</span></span><span class="ChapterContent_content__RrUqA"> Kedautu aiŋic akiro ŋun, apotu kotakanut ebe ikote nen, aponi kes kere iarei kikajakinai okitoi: aponi kiwadikai da oitabo loka aisiitonokin kakonyen nuka ekabaka.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esita 2<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EST.2">Learn More About Ebaibuli</a></div>