<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Samuel 25</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1SA.25" class="ChapterContent_chapter__uvbXo">
         <div class="ChapterContent_label__R2PLt">25</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1SA.25.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 28:3; Isa 57:1,2; Age 50:11; Mar 20:29; Ikis 34:8; Asw 8:2; Age 14:6; Mar 12:16; Sab 120:5.  </span></span><span class="ChapterContent_content__RrUqA"> Kotwana Samuel; kotukokin Isirael kere, kibworoto ŋes, kidaikis ŋes Rama togoke. Konyou Daudi kolot amodiŋ naka Paran. </span></span><span data-usfm="1SA.25.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 23:24; Yos 15:55; Age 38:13; 2 Sam 13:23.</span></span><span class="ChapterContent_content__RrUqA"> Ajai etuŋanan Maon, loaiaas ikeboro Karamel; apol etuŋanan noi, ajaas ŋes amerekekin alukumin auni, ka akinei alukumit: atubi ajul nuka amerekekinike koKaramel. </span></span><span data-usfm="1SA.25.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 4:11; Awa 14:1; 24:3,4; 31:10; Isa 32:5,7.</span></span><span class="ChapterContent_content__RrUqA"> Arai ekiror loka etuŋanan Nabal, ka ekiror loka aberuke Abigail: aeo aberu, etemelel da: konye kerai etuŋanan otaupe loeswamai nukaronok; arai lokotogo loka Kaleb. </span></span><span data-usfm="1SA.25.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 38:13; 2 Sam 13:23.</span></span><span class="ChapterContent_content__RrUqA"> Kopup Daudi kamodiŋ ebe atubi Nabal ajul nuka amerekekinike. </span></span><span data-usfm="1SA.25.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 12:22; Age 37:14.</span></span><span class="ChapterContent_content__RrUqA"> Kijuka Daudi ikatumunak itomon kotema Daudi ikatumunak atiar, “Koloto Karamel, mama ejai Nabal, kiyogata ŋes kokirorika: </span></span><span data-usfm="1SA.25.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 18:28; 1 Siit 12:18; Sab 122:7; Mat 10:12,13; Luk 10:5.</span></span><span class="ChapterContent_content__RrUqA"> Itemarete ŋes loekeriana kwanata atiar, ‘Kinapakin ijo, kinapakin da ekonitogo, kinapakinos da kere luijaatar. </span></span><span data-usfm="1SA.25.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Apup ebe ejaas jo ikatubok ajul: ikonikeeokok ajaunos kasio, mam apotu keswamakis kes aronis, amamei da ibore yenabu komameun apak kere naajaatar Karamel. </span></span><span data-usfm="1SA.25.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 8:10; Est 9:19.</span></span><span class="ChapterContent_content__RrUqA"> Kinit ikatumunakakon, kilimokinete jo; asa do kodumut ikatumunak asianut kakonyenekon; naarai kipou kapaaran kanaejok: keŋainait, koinak yenejai akanikon ibulesinikon ka okokukon Daudi.’’’</span></span></div><div class="ChapterContent_p__dVKHb"><span data-usfm="1SA.25.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kosodi kepotu ikatumunak luka Daudi, kolimokis Nabal kwape ajaatar akiro nun kere kokiror loka Daudi, kililiŋata. </span></span><span data-usfm="1SA.25.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:28; Sab 73:7,8; 123:3,4.</span></span><span class="ChapterContent_content__RrUqA"> Koboŋok Nabal ibulesin luka Daudi ebe, “Iŋai bo Daudi? Iŋai bo da okoku loka Yese? Ipu kwana ibulesin luesiete ŋinituŋanan kama ejai ekapolonike. </span></span><span data-usfm="1SA.25.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 8:6.</span></span><span class="ChapterContent_content__RrUqA"> Do kereka eoŋ alemun ikamugatin ka akakipi ka akakiriŋ naarakinit ikakatubok ajul ainakin ituŋa lumam ajeni nekeponiata?” </span></span><span data-usfm="1SA.25.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kibelokinos ikatumunak luka Daudi, kobonosi, kolimokis ŋes kwape ajaatar akiro ŋun kere. </span></span><span data-usfm="1SA.25.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 30:24.</span></span><span class="ChapterContent_content__RrUqA"> Kotema Daudi iketuŋa atiar, “Konapata yesi ŋinituŋanan ekekileŋ.” Konapa kesi ninitunanan ekekileŋ; konap Daudi da ekekileŋ: kotupasi ituŋa akwat aoŋon Daudi: kopaikis akwat aarei oboro.</span></span></div><div class="ChapterContent_p__dVKHb"><span data-usfm="1SA.25.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye abu ediopet kokatumunak kolimok Abigail aberu naka Nabal ebe, “Koany, abu Daudi kijuk ikiyakia kamodiŋ ayogan ejakaitikosi; kisiejanak kes. </span></span><span data-usfm="1SA.25.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Konye kikonakis ituŋa nul sio ejok, mam apotu kiswamakis sio aronis, amamei da ibore yenabu komameun, apak kere nakiboio kakes, nakijaar ais. </span></span><span data-usfm="1SA.25.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:22; Yob 1:10; Sek 2:5.</span></span><span class="ChapterContent_content__RrUqA"> Araas kesi arwatat kamakosi kuare ka paaran da, apak kere nakijaar kakes kieokie amerekekin. </span></span><span data-usfm="1SA.25.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aso do kojen, koomoom nuiswamai; naarai epeleikinitai aiswamakin ejakaitikosi aronis ka eketogo kere: naarai kanu eraar ŋesi otaupe, mam ituŋanan epedori einer kaŋes.”</span></span></div><div class="ChapterContent_p__dVKHb"><span data-usfm="1SA.25.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 32:13; 2 Sam 17:28,29; Awa 18:16; 21:14.  </span></span><span class="ChapterContent_content__RrUqA"> Kosodi Abigail aisunyakin, kolem imugatin akwat aarei, ka iriagin iarei luka imukulen luka ebino, ka amerekekin akany nuepoitoi, ka aitemisio akany nuka imumwa luikawooritai, ka aibuneta akwatat nueokito nuka imusabibun, ka alunureta akwat aarei nuka itinin, kisibwok asigiria. </span></span><span data-usfm="1SA.25.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 32:16.</span></span><span class="ChapterContent_content__RrUqA"> Kotema ikatumunakake atiar, “Kiŋarenikinoi; koany, katupuni yes.” Konye mam abu kolimok okilenike Nabal. </span></span><span data-usfm="1SA.25.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Napeibwaneni ŋesi akesigiria, kijesar neiteriboria eronat, ido koany, kijesunos Daudi da ka iketuŋa kiriamunos kakes. </span></span><span data-usfm="1SA.25.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 44:4; Sab 35:12; 109:5; Awa 17:13; Yer 18:20; 1 Pet 2:20; 3:17.</span></span><span class="ChapterContent_content__RrUqA"> Abu Daudi kobala ebe, “Abeit abu kedar atitai kere luaiaatar etikesa lo amodiŋ, komam yenabu komameun koboro kere luajaatar: katacaki ŋesi eoŋ aronis itia ajokis. </span></span><span data-usfm="1SA.25.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 1:17; 1 Sam 3:17; 20:13,16.</span></span><span class="ChapterContent_content__RrUqA"> Kiswamak kwaŋin Edeke lukasurup luka Daudi, adepar da, arai kenyek idiokoku yenisapat kotoma luejaatar kere moi eniuni akoloŋ.”</span></span></div><div class="ChapterContent_p__dVKHb"><span data-usfm="1SA.25.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 15:18; Tub 1:14.  </span></span><span class="ChapterContent_content__RrUqA"> Kosodi keanyu Abigail Daudi, kisunyak adokun kasigiriake, kibiror ebuburia kakonyen nuka Daudi, kokukum. </span></span><span data-usfm="1SA.25.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kibirokin akejeke kotema atiar, “Kabeikis eoŋ, ekajakait, kabeikis eoŋ numam adolit: kenainait, kisiik akonibulesit kiner kakiikon, kopup ijo akiro nuka akonibulesit. </span></span><span data-usfm="1SA.25.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kenainait, kinyek ekajakait apodokin otaupe ŋol, ŋes Nabal: naarai kwape ejaar ekekiror, ikoni ŋesi da nepenen: Nabal </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">25:25 </span><span class="ft">Nabal Apolouke Ebaŋ.</span></span></span><span class="ChapterContent_content__RrUqA"> ŋes ekekiror, ebanaana ŋesi: konye mam eoŋ akonibulesit abu kaany ikatumunak luka ejakaitika, luibu kijuk. </span></span><span data-usfm="1SA.25.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 2:2; Age 20:6; Rom 12:19; 2 Sam 18:32.</span></span><span class="ChapterContent_content__RrUqA"> Aso do ekajakait, kwape ejaria EJAKAIT, kwape eiaria da ekonitau, naarai abu EJAKAIT kitikok jo agwaun akirot naka aokot, ainyaŋ kakonikan, asa kiswamata lukasurupokon, ka luemoatar ejakaitika aronis bala Naba!’ </span></span><span data-usfm="1SA.25.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:11.</span></span><span class="ChapterContent_content__RrUqA"> Aso ca ainakinet na naayau abulesitikon ekajakait koinakinai ikatumunak luetupitos ekajakait. </span></span><span data-usfm="1SA.25.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:11; 1 Ika 9:5; 1 Siit 17:16; 1 Sam 24:11.</span></span><span class="ChapterContent_content__RrUqA"> Kenaiŋait, kisioni aibucaret naka abulesitikon: naarai abeit iticasi EJAKAIT ekek loka ekajakait, naarai ejio ekaiakait ijiisio luka EJAKAIT; mam aronis edumakinio mamakon apaarasiakon kere. </span></span><span data-usfm="1SA.25.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 33:29; Sab 66:9; Mat 10:29,30; Asw 17:28; Yer 10:18.</span></span><span class="ChapterContent_content__RrUqA"> Karaida kenyou etuŋanan aidap jo, amoot aijarakon, konye eenikinitai aiiar naka ejakaitika arita naka ikajarak kibuakite EJAKAIT Ekonideke; eporocari aijar naka lukasurupokon, bala ejai toma aporocet. </span></span><span data-usfm="1SA.25.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kosodi kanen naiswamakinia EJAKAIT ejakaitika kwape ejaatar nukajokak kere nuener mamakon, nakiseunia da ijo araun ekepolon loka Isirael; </span></span><span data-usfm="1SA.25.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Mam na kitakadikini jo, mam eraun aitiguikinet nakotau loka ejakaitika, ebe ibuko aokot komam akirot, arai ebe enyana ekajakait kanuken: naikonakinia EJAKAIT ekajakait ejok, ŋes do iitunio akonibulesit.”</span></span></div><div class="ChapterContent_p__dVKHb"><span data-usfm="1SA.25.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 24:27; Any 18:10; Esr 7:27; Sab 41:12,13; 72:18; Luk 1:68; 2 Kor 8:16.  </span></span><span class="ChapterContent_content__RrUqA"> Kotema Daudi Abigail atiar, “Kituritete EJAKAIT, Edeke loka Isirael, lokijukuni jo lolo airiamun keoŋ: </span></span><span data-usfm="1SA.25.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kituritete da akonicoa, kituritete jo da, naitikok eoŋ agwaun akirot naka aokot, ka ainyaŋ kanukan kakakan. </span></span><span data-usfm="1SA.25.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Naarai abeit, kwape ejaria EJAKAIT, Edeke loka Isirael, loketikoki eoŋ aiswamakin jo aronis, kedim ijo aiwonyun airiamun keoŋ, abeit timam kideikin Nabal idiokoku yenisapat tupuruc eniuni akoloŋ.” </span></span><span data-usfm="1SA.25.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 20:42; 2 Sam 15:9; 2 Ika 5:19; Luk 7:50; Age 19:21.</span></span><span class="ChapterContent_content__RrUqA"> Kwaŋin kiiau Daudi kakekan luainunit ŋes: kotema ŋes atiar, “Kolot togokon kainapakin; koany, apupok ekoniporoto, acam da akonikiro.”</span></span></div><div class="ChapterContent_p__dVKHb"><span data-usfm="1SA.25.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 13:23; Awa 20:1; 23:29; Isa 5:11; 28:1-3; Kos 4:11; Luk 21:34; Pes 5:18.  </span></span><span class="ChapterContent_content__RrUqA"> Kobu Abigail neejai Nabal; ido koany, epoit epucit kotogoke, bala epueit loka ekabaka; kiyalama etau loka Nabal, naarai amera noi: kanuka ŋun mam abu kolimok ŋes adiokirot kere, aitodol neaniunia akoloŋ tupuruc. </span></span><span data-usfm="1SA.25.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:28; Yob 15:21.</span></span><span class="ChapterContent_content__RrUqA"> Kosodi kanen tupuruc, kikua emeret loka Nabal, kolimok aberuke ŋes akiro nun, kipirisiar etauke kotomake, koluor bala amoru. </span></span><span data-usfm="1SA.25.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:29; 2 Sam 6:7; Yob 12:10; 34:14,15; Sab 104:29; Asw 12:23.</span></span><span class="ChapterContent_content__RrUqA"> Kosodi kanen, ketuboros apaarasia kwape atomon, kinom EJAKAIT Nabal, kotwana.</span></span></div><div class="ChapterContent_p__dVKHb"><span data-usfm="1SA.25.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 22:23; 2 Sam 3:28,29; 1 Ika 2:44; Est 7:10; Sab 7:16.  </span></span><span class="ChapterContent_content__RrUqA"> Nakepupunia Daudi ebe atwana Nabal, kobala ebe, “Kituritete EJAKAIT, loapuroki akirot naka amorositika kakan naka Nabal, loereboo ekebulesit karonis: enyakaki EJAKAIT nukaronok nuka Nabal akouke.” Kijuka Daudi ikesinerak Abigail, ayaŋaar ŋes mamake aimany. </span></span><span data-usfm="1SA.25.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kosodete kepotu ibulesin luka Daudi Karamel neejai Abigail, kobalas ŋes ebe, “Kijukunit Daudi sio neijai ijo, ayaŋaar jo mamake aimany.” </span></span><span data-usfm="1SA.25.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 2:10,13; Awa 15:33; 18:12.</span></span><span class="ChapterContent_content__RrUqA"> Konyou, kokukum, kobala ebe, “Koany, abulesitikon erai abulesit nailosenenei akeje nuka ibulesin luka ekajakait.” </span></span><span data-usfm="1SA.25.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kisunyak Abigail, konyou, kibwanen asigina, kakepesur akany nuatupitos ŋes; kotupa ikiyakia luka Daudi, koraun akeberu.</span></span></div><div class="ChapterContent_p__dVKHb"><span data-usfm="1SA.25.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.25.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 15:56; 2 Sam 3:2; Age 2:24; 1 Sam 30:5; Mat 19:5,8.  </span></span><span class="ChapterContent_content__RrUqA"> Komany Daudi Akinoam naka Yesereel; koraunos kere nuarei akenor, </span></span><span data-usfm="1SA.25.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 3:14-16; Isa 10:30.</span></span><span class="ChapterContent_content__RrUqA"> Abu Saul kokorakinite Mikal akokuke, aberu naka Daudi, Paliti okoku loka Lais, loarai loka Galim.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Samuel 25<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1SA.25">Learn More About Ebaibuli</a></div>