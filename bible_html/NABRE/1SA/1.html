<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Samuel 1</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1SA.1" class="ChapterContent_chapter__uvbXo">
         <div class="ChapterContent_label__R2PLt">1</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1SA.1.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 6:27; Rus 1:2.  </span></span><span class="ChapterContent_content__RrUqA"> Kosodi kojai etuŋanan loka Ramataim-sopim loka akwap nakiukon naka Epuraim, ekekiror Elukana okoku loka Yerokam, okoku loka Eliku, okoku loka Toku, okoku loka Sup, Epuraimut. </span></span><span data-usfm="1SA.1.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kojaas ŋes aŋor aarei; adiopet ekekiror Kana, naee da ekekiror Penina: ajaas Penina idwe, konyc amameete Kana idwe,</span></span></div><div class="ChapterContent_p__dVKHb"><span data-usfm="1SA.1.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.1.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 12:5; Yos 18:1; Tub 18:31; Sab 78:60; Yer 7:12-14.  </span></span><span class="ChapterContent_content__RrUqA"> Kosodi konyounenei etuŋanan ŋol koreke ŋolikaru, kolosenenei aima ka ainakin asuban mama ejai EJAKAIT loka ajoresio kotoma Silo, Kojaas ŋina odwe iarei luka Eli, Kopuni ka Pinekas, isasedotin luka EJAKAIT. </span></span><span data-usfm="1SA.1.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kedol apaaran nakeinakinia Elukana asuban, koinanak akeberu Penina, ka ikedwe kere lusap ka lupesur, akorakineta; </span></span><span data-usfm="1SA.1.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 30:2.</span></span><span class="ChapterContent_content__RrUqA"> Konye koinak Kana akorakineta aarei: naarai kemina ŋesi Kana, konye kegolit EJAKAIT akeliliget. </span></span><span data-usfm="1SA.1.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konye kitunyunyurik noi akainike ŋes, kisiyalonono da, naarai kegolit EJAKAIT akeliliget. </span></span><span data-usfm="1SA.1.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:14; Ikis 16:16; Luk 2:41.</span></span><span class="ChapterContent_content__RrUqA"> Kiswamaenenei kwaŋin nolikaru, nakeloseneneo togo loka EJAKAIT, kitunyunyuranakini ya kwaŋin: tape emonyi akiyo, kogir ainyam. </span></span><span data-usfm="1SA.1.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 4:15.</span></span><span class="ChapterContent_content__RrUqA"> Kobala okilenike Elukana ŋes ebe, “Kana, inyo bo imonyi ijo? Inyo bo kitukurwo ainyam? Inyo da itururwoo ekonitau? Mam kereka eoŋ etelekarit idwe itomon kaiokis kamakon?”</span></span></div><div class="ChapterContent_p__dVKHb"><span data-usfm="1SA.1.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.1.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 3:3.  </span></span><span class="ChapterContent_content__RrUqA"> Kosodi konyou Kana kedaut ainyam koSilo, kedaut da aimat. Kiboie Eli esasedoti koicoloŋoke kokek loka eyekalu loka EJAKAIT. </span></span><span data-usfm="1SA.1.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 7:11; 10:1; Mar 30:3; 2 Sam 17:8.</span></span><span class="ChapterContent_content__RrUqA"> Koriebi ŋin eketau, kilip EJAKAIT, komony noi akiyo. </span></span><span data-usfm="1SA.1.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 6:5; Age 28:20; Mar 21:2; 30:3-8; Tub 11:30; Lim 5:4; Age 29:32; Any 4:31; 2 Sam 16:12; Sab 25:18; Age 8:1; 30:22; Sab 132:1,2.</span></span><span class="ChapterContent_content__RrUqA"> Kiyapoik aiyaposit, kobala ebe, “Wu EJAKAIT loka ajoresio, abeit arai kisesen iean luka akonibulesit, kiitunite eoŋ komam kimurwokini akonibulesit, konye kiinak akonibulesit ikoku yenisapat, asa ainakini EJAKAIT ŋes apaarasia kere nuka aijarake, kwabo mam eiutet icaki akonke.”</span></span></div><div class="ChapterContent_p__dVKHb"><span data-usfm="1SA.1.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.1.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodi kanen, nakiyatakinia ailip kakonyen nuka EJAKAIT, kosesen Eli akeituk, </span></span><span data-usfm="1SA.1.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Naarai eneranakin Kana kotauke; akeituk bon kesubanakin, konye komam epupo eporoto; tape eomit Eli ebe emer. </span></span><span data-usfm="1SA.1.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kobala Eli ŋes ebe, “Itodoli wori ameranakin? Kosac ebino ŋol.” </span></span><span data-usfm="1SA.1.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 62:8.</span></span><span class="ChapterContent_content__RrUqA"> Koboŋok Kana kobala ebe, “Mam, ejakait, arai eoŋ aberu naitururwei etau; mam amasit ebino karaida nuitemercte, konye abolorit ekatau akonyen nuka EJAKAIT. </span></span><span data-usfm="1SA.1.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 6:15.</span></span><span class="ChapterContent_content__RrUqA"> Sirikiinyara akonibulesit akoku naka Belial; naarai roma airurumaka naelitokina ido toma anyunyurikinika ŋes enerar kiton kwana.” </span></span><span data-usfm="1SA.1.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 18:6; 1 Sam 25:35; Luk 7:50; 8:48; Sab 20:4,5.</span></span><span class="ChapterContent_content__RrUqA"> Koboŋok Eli ebe, “Kolot kainapakina; ido koinak Edeke loka Isirael ŋun nuilip ŋes.” </span></span><span data-usfm="1SA.1.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:15; Rus 2:13; Lim 9:7; Yok 16:24.</span></span><span class="ChapterContent_content__RrUqA"> Kinera atiar, “Kodum akonibulesit arereŋ kakonyenekon.” Kosodi kolot aberu, konyam, komam bobo imujurur.</span></span></div><div class="ChapterContent_p__dVKHb"><span data-usfm="1SA.1.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.1.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 30:22.  </span></span><span class="ChapterContent_content__RrUqA"> Kosodete konyout tupuruc sek, komaata EJAKAIT, kobonosi, kodolo togokee Rama; kojen Elukana aberuke Kana; kiitu EJAKAIT ŋes. </span></span><span data-usfm="1SA.1.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodi kanen, kedolo apaarasia, kopotuu Kana, kidou ikoku; komaik ekekiror Samuel, naarai elipuni kama ejai EJAKAIT.</span></span></div><div class="ChapterContent_p__dVKHb"><span data-usfm="1SA.1.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.1.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodi kolot ekes Elukana, ka ekekike kere, ainakin asuban mama ejai EJAKAIT nuka nolikaru, ka aiyapositike, </span></span><span data-usfm="1SA.1.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 2:22; 1 Sam 2:11; 3:1.</span></span><span class="ChapterContent_content__RrUqA"> Konye mam Kana abu kolot; naarai kobala ŋesi okilenike ebe, “Mam eoŋ alosi aitodol naejakaria ikoku, kasodi konyet ayaŋaar aitodiar akonyen nuka EJAKAIT, kiboienenei kaŋina apaarasia kere.” </span></span><span data-usfm="1SA.1.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 30:7; 2 Sam 7:25.</span></span><span class="ChapterContent_content__RrUqA"> Kobala Elukana okilenike ebe, “Kiswama nuitojokit ijo; kopaik aitodol naejakaria ikoku; konye kitogogon EJAKAIT akekiro.” Kosodi kosalak aberu nen kitanak ikoku, aitodol nekitajakaaria. </span></span><span data-usfm="1SA.1.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 12:5.</span></span><span class="ChapterContent_content__RrUqA"> Kosodi kedau aitajakaar, koyana kouparos kaŋes, kojaas kimonin iuni, ka epa </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">1:24 </span><span class="ft">epa itemi alaniru.</span></span></span><span class="ChapterContent_content__RrUqA"> ediopet loka akiria, ka etuo loka ebino, koyaŋa togo loka EJAKAIT Silo; koroko ikoku edit, </span></span><span data-usfm="1SA.1.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Koarata emoŋ, koinut Eli ikoku. </span></span><span data-usfm="1SA.1.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kobala ebe, “Wu ekajakait, kwape ejaria ekonitau, ekajakait, eoŋ aberu naabu kabwoi kama ijai, elipi EJAKAIT. </span></span><span data-usfm="1SA.1.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:7.</span></span><span class="ChapterContent_content__RrUqA"> Yen ŋes ikoku yenabu kelip; ido abu EJAKAIT kainak nuelipit ŋes, </span></span><span data-usfm="1SA.1.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:26,52.</span></span><span class="ChapterContent_content__RrUqA"> Ŋes ainakinia mama ejai EJAKAIT; eroko eiari einakinitai EJAKAIT.”</span></span></div><div class="ChapterContent_p__dVKHb"><span data-usfm="1SA.1.28" class="ChapterContent_verse__57FIw"><span class="ChapterContent_content__RrUqA">Komaata EJAKAIT kaŋina.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Samuel 1<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1SA.1">Learn More About Ebaibuli</a></div>