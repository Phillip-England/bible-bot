<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Samuel 17</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1SA.17" class="ChapterContent_chapter__uvbXo">
         <div class="ChapterContent_label__R2PLt">17</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1SA.17.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 15:35; 2 Siit 28:18.  </span></span><span class="ChapterContent_content__RrUqA"> Kotukonokis Ipilisitian ajorekee ejie, kotukokinos Soko, naka Yuda, kidukuroto kidin Soko ka Aseka, toma Epes-damim, </span></span><span data-usfm="1SA.17.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kotukokinos Saul ka ituŋa luka Isirael, kidukuroto apuuton naka Ela, kiderakinos ejie ka Ipilisitian. </span></span><span data-usfm="1SA.17.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kobwaata Ipilisitian komoru epuai, kobwaata luka Isirael da komoru kepuai: koiai aditot kidinikec, </span></span><span data-usfm="1SA.17.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 21:19; 1 Siit 20:5; Yos 11:22; 2 Sam 21:22; 1 Siit 8:13; 18:1; 20:8; 2 Siit 26:6; Amo 6:2.</span></span><span class="ChapterContent_content__RrUqA"> Kolom ekadedenan koswamin luka Ipilisitian, ekekiror Goliat, loka Gas, aoiauke ikubitin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">17:4 </span><span class="ft">ekubit itemi aojau bala 1’ 6”.</span></span></span><span class="ChapterContent_content__RrUqA"> ikanykape ka atutubet naka ekubit, </span></span><span data-usfm="1SA.17.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konapite aboko naka aisinit kakouke, konapite da ekooti loka aisinit; alaŋir naka ekooti isekelin ilukumin ikany luka aisinit. </span></span><span data-usfm="1SA.17.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konapite da kakeje aisinit, ka eliru loka aisinit kopur. </span></span><span data-usfm="1SA.17.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 21:19; 1 Siit 11:23.</span></span><span class="ChapterContent_content__RrUqA"> Koputos amorok naka akwarake bala akitoi naesonyere; ka akwarake da alopet alaŋir kitemi isekelin akwat akanykape luka asuat: kinarenenokini ŋol lokitinenenei ekebuku. </span></span><span data-usfm="1SA.17.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 8:17; 1 Siit 21:3.</span></span><span class="ChapterContent_content__RrUqA"> Kobwo kiworo mama ejai ajore naka Isirael, kobala ebe, “Kanukinyo ilomuniata aiderakin? Mere eoŋ Epilisitiat, yes da ibulesin luka Saul? Koseutu ekes kanukus, kikokoroun neajai, </span></span><span data-usfm="1SA.17.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 11:1.</span></span><span class="ChapterContent_content__RrUqA"> Arai kepedo ejie keoŋ, kaar, asa kiluor isio ikusibulesin; konye keteleka eoŋ ŋes, kaar, asa iluoros yesi ibulesinikosi, kijaanakinete sio.” </span></span><span data-usfm="1SA.17.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 23:7,8; 2 Sam 21:21; Nek 2:19.</span></span><span class="ChapterContent_content__RrUqA"> Kiner Epilisitiat ebe, “Emua lolo ajore naka Isirael; ae ekes, kaiioto.” </span></span><span data-usfm="1SA.17.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kiira Saul ka luka Isirael kere akiro ŋun nuka Epilisitiat, kiyalononoto, kokuriakaros noi.</span></span></div><div class="ChapterContent_p__dVKHb"><span data-usfm="1SA.17.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rus 4:22; 1 Sam 16:1,18; Age 35:19; 1 Sam 16:10,11; 1 Siit 2:13.  </span></span><span class="ChapterContent_content__RrUqA"> Kerai Daudi okoku loka Epurasit ŋol loka Bet-lekem-Yuda, lokerai ekekiror Yese; kejaas odweke ikanykauni: komoionite da etuŋanan ŋol kapaarasia nuka Saul, kokokosanite kotuna. </span></span><span data-usfm="1SA.17.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 16:6; 1 Siit 2:13.</span></span><span class="ChapterContent_content__RrUqA"> Ketuparito odwe luka Yese lukapolok iuni Saul oiie: ikiroria da luka odweke luuni lukelositos oiie kes luta, ekiyai ŋes Eliab, loketupi da ŋes Abinadab, ka lokiwuniet ŋes Sama, </span></span><span data-usfm="1SA.17.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Daudi ŋes eŋoorit: ketuparito lukapolok iuni Saul. </span></span><span data-usfm="1SA.17.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Ido kobononori Daudi kama ejai Saul acok amerekekin nuka papake Bet-lekem. </span></span><span data-usfm="1SA.17.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kikunyununei Epilisitiat tupuruc ka eboŋ, kitodianar apaarasia akaisaoŋon.</span></span></div><div class="ChapterContent_p__dVKHb"><span data-usfm="1SA.17.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kolimok Yese okokuke Daudi che, “Koina bo ikoniinacan epa</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">17:17 </span><span class="ft">epa itemi alaniru.</span></span></span><span class="ChapterContent_content__RrUqA"> loka imomwa luikawooritai, ka imugatin lu itomon, kisunya ayaŋaar oidukurun mama ejaas ikoniinaean: </span></span><span data-usfm="1SA.17.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 37:14.</span></span><span class="ChapterContent_content__RrUqA"> Koina ekapolon loka elukumitikee ikamonon itomon lueokito luka akile, koany kwape ejaatar ikoniinaean, kijau aititiŋetekec.”</span></span></div><div class="ChapterContent_p__dVKHb"><span data-usfm="1SA.17.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ido Saul, ka kes, ka ituŋa kere luka Isirael, kojaas aditor naka Ela, ejiosi ka Ipilisitian. </span></span><span data-usfm="1SA.17.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Konyou Daudi tupuruc sek, kinyeinia ekejokon amerekekin, kitin iboro, kolot kwape kieorakinia Yese; kodol aibois naka agalin, napedakun ajore ejie, kokutas ikodeta ejie. </span></span><span data-usfm="1SA.17.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kiderakinos Isirael ka Ipilisitian, kotereikinos ajore ka ajore. </span></span><span data-usfm="1SA.17.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kinyek Daudi ikeboro kakan naka ekedaran iboro, kodinirir mama ejai aiore, kolot kiyoga ikeinaean. </span></span><span data-usfm="1SA.17.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 43:27; Tub 18:15.</span></span><span class="ChapterContent_content__RrUqA"> Napiyalaete kakes, koany, kodakun etikadedenan ie, Epilisitiat loka Gas, ekekiror Goliat, konyou kokokoron luka Ipilisitian, kinera kwape kejaatar akiro kwa: kiira Daudi.</span></span></div><div class="ChapterContent_p__dVKHb"><span data-usfm="1SA.17.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodete ituŋa kere luka Isirael, keanyut ekesa ie, kokerata kokuriakaros noi. </span></span><span data-usfm="1SA.17.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:16.</span></span><span class="ChapterContent_content__RrUqA"> Kobalas ituŋa luka Isiracl ebe, “Ianyut etuŋanan ŋol loadoku? Abeit adorit Isirael ŋes adokunia: asa arai kear ituŋanan ŋes, itabari ekabaka kabar naepol, einakini da akokuke, ido ituluori ekek loka papake loka aijamam kotoma Isirael.” </span></span><span data-usfm="1SA.17.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 11:2; 14:6; Ikis 5:26; Yer 10:10.</span></span><span class="ChapterContent_content__RrUqA"> Kosodi kinera Daudi kituna luedunyatar ebwoete atiar, “Ikonakinio ai ituŋanaa yeneari Epilisitiat lo, kolema amorosit kotoma Isirael? Naarai ŋes iŋai Epilisitiat lo lomam ekepitai, adorit ajore naka Edeke lokajaran?” </span></span><span data-usfm="1SA.17.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kobonokis ituŋa kobalas ebe, “Ikonakinio nen ituŋanan yeneari ŋes.”</span></span></div><div class="ChapterContent_p__dVKHb"><span data-usfm="1SA.17.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 37:4; Awa 18:19; 27:4; Lim 4:4; Mat 10:36; 27:18; Mk 3:21.  </span></span><span class="ChapterContent_content__RrUqA"> Kiira Eliab onaeeke lokapolon kwape enerar kituna; kinep anyunyura naka Eliab aluikin Daudi, kobala ebe, “Kanukinyo ibunio ijo da? Ido iŋai inyeinia amerekekin kwa adis kais? Ajeni akoniwononut, ka epali lokotaukon, naarai ibunit aanyun ejie.” </span></span><span data-usfm="1SA.17.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 15:1.</span></span><span class="ChapterContent_content__RrUqA"> Kobala Daudi ebe, “Ekonak bo eoŋ ai kwana? Mam akirot?” </span></span><span data-usfm="1SA.17.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kinyek ŋes kibelokin mama ejai ece, kinera akiro kwape kakwa; kobonokis bobo ŋes ituŋa kwape kebononokinioto nusodit.</span></span></div><div class="ChapterContent_p__dVKHb"><span data-usfm="1SA.17.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kiirar akiro nukinera Daudi, kitejenunai Saul; konyaraarai ŋes. </span></span><span data-usfm="1SA.17.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 13:30; 14:9; Ikis 20:1,3; Isa 30:3; Bur 12:12; 1 Sam 16:18.</span></span><span class="ChapterContent_content__RrUqA"> Kotema Daudi Saul atiar, “Kinyek etau loka irunanan aiurunun kanuken; elosi ekonibulesit ejie kEpilisitiat ŋol.” </span></span><span data-usfm="1SA.17.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 13:31; Ikis 9:2.</span></span><span class="ChapterContent_content__RrUqA"> Kotema Saul Daudi atiar, “Mam ipedori airiamakin kEpilisitiat ŋol ejie kaŋes; naarai irai ijo isapat, konye ŋol ekajiot ameun keitelepaneke.” </span></span><span data-usfm="1SA.17.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema Daudi Saul atiar, “Ecokienenei ekonibulesit amerekekin nuka papake; nakebunenenoo eŋatuny, arai edubu, koyana imerekek yenikosipan. </span></span><span data-usfm="1SA.17.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kalomanari, katupari, kenomi kademuni kaitukuke; keebwokokin, ketini kopenekike, kenom, kaari. </span></span><span data-usfm="1SA.17.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Abu ekonibulesit kinom eŋatuny ka edubu kere: ikonakini nen Epilisitiat ŋol lomam ekepep bala ediopet kakesi, naarai edorit aiore naka Edeke lokajaran.” </span></span><span data-usfm="1SA.17.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 7:12; Sab 18:16,17; 138:3; 2 Kor 1:10; 2 Tim 4:17,18; 1 Sam 20:13; 1 Siit 22:11,16.</span></span><span class="ChapterContent_content__RrUqA"> Kotema Daudi atiar, “EJAKAIT loabu ketajar kabelekeka nuka eŋatuny, ka abelekeka nuka edubu, ketajari da kakan naka Epilisitiat kanol.” Kotema Saul Daudi atiar, “Kolot, ejauni Edeke kajo.” </span></span><span data-usfm="1SA.17.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kitanap Saul Daudi inapeneke, kidokok aboko naka aisinit akouke, kitanap ekooti loka aisinit. </span></span><span data-usfm="1SA.17.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Koenik Daudi ekekileŋ anapitoke; kitetemo alosit; naarai mam anaikinit, Kotema Daudi Saul atiar, “Mam apedori alosit kalu; naarai mam lem anaikinit.” Kolaca Daudi kes. </span></span><span data-usfm="1SA.17.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kitin ekebela kakanike, koseu alica akany nuerurut kosamai, kibwaik oriagike lokicokis lokejaatar, toma ocoeke; kojai da akeporocet akanike; kikunyak Epilisitiat.</span></span></div><div class="ChapterContent_p__dVKHb"><span data-usfm="1SA.17.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kobunok Epilisitiat koapik Daudi; kinarenikinit etuŋanan loetinenenei ekebuku. </span></span><span data-usfm="1SA.17.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 123:4; 1 Kor 1:27,28; 1 Sam 16:12.</span></span><span class="ChapterContent_content__RrUqA"> Kenolenol Epilisitiat, koany Daudi, komen; naarai kerai isapat, ikarenan, ido itemel. </span></span><span data-usfm="1SA.17.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 24:14; 2 Sam 3:8.</span></span><span class="ChapterContent_content__RrUqA"> Kotema Epilisitiat Daudi atiar, “Arai kereka eoŋ ekiŋok, ibuni neajai kibelai?” Kilam Epilisitiat Daudi kama ejaas idekesioke, </span></span><span data-usfm="1SA.17.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 20:10,11; Yer 9:23; Esk 28:2-10; 39:17-20.</span></span><span class="ChapterContent_content__RrUqA"> Kotema Epilisitiat Daudi atiar, “Bia neajai, kakorak akonikuan akweny nuka apak, ka itiaij luka ais.” </span></span><span data-usfm="1SA.17.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 22:33,35; 2 Siit 32:8; Sab 124:8; 125:1; Awa 18:10; 2 Kor 10:4; Pil 4:13; Bur 11:33,34.</span></span><span class="ChapterContent_content__RrUqA"> Kotema Daudi Epilisitiat atiar, “Ibuni ijo neajai kekilen, ka eliru, ka akwara; konye eoŋ abunit mama ijai kokiror loka EJAKAIT loka ajoresio, Edeke loka ajoresio nuka Isirael nuidorit. </span></span><span data-usfm="1SA.17.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:26; Yos 4:24; 1 Ika 8:43; 18:36; 2 Ika 19:19; Isa 52:10.</span></span><span class="ChapterContent_content__RrUqA"> Kikorakini lolo EJAKAIT akanika; kenomi jo, ajepari da akonikou; ido akorakini lolo akweny nuka apak, ka itian luka amagoro, atesin nuka ajore naka Ipilisitian; kojenut akwapin kere ebe ejai Edeke toma Isirael: </span></span><span data-usfm="1SA.17.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 44:6,7; Kos 1:7; Sek 4:6; 2 Siit 20:15.</span></span><span class="ChapterContent_content__RrUqA"> Kojen teni atukot na kere ebe mam EJAKAIT itajari kekilen ka akwara; naarai ejie erai loka EJAKAIT, ŋes da kikorakini yes akanikosi.”</span></span></div><div class="ChapterContent_p__dVKHb"><span data-usfm="1SA.17.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kosodi kanen, kenyou Epilisitiat, kobu kikunyak airiamakin kaDaudi, kisunya Daudi, kodinirir neejai aiore airiamakin kEpilisitiat. </span></span><span data-usfm="1SA.17.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Kirupa Daudi akan oriagike, kolem alicait, kiiliil, koporocik, kocam Epilisitiat oreeteke; koloma alicait oreeteke, kibiror ebuburia,</span></span></div><div class="ChapterContent_p__dVKHb"><span data-usfm="1SA.17.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 21:19; 23:21; 1 Sam 21:9; Tub 3:31; 15:15.  </span></span><span class="ChapterContent_content__RrUqA"> Kipiko Daudi kwaŋin Epilisitiat kaporoeet ka alicait, kocam Epilisitiat, koar; konye komamei ekileŋ kakan naka Daudi. </span></span><span data-usfm="1SA.17.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 11:34.</span></span><span class="ChapterContent_content__RrUqA"> Kosodi konemesiar Daudi, kieak Epilisitiat, kitin ekekileŋ, kout kakuraruke, koar, kojep akekou. Keanyut Ipilisitian ebe atwana ekadedenanikec, kokerata. </span></span><span data-usfm="1SA.17.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:36.</span></span><span class="ChapterContent_content__RrUqA"> Konyout ituŋa luka Isirael ka luka Yuda, ibwoŋas, korukoriata Ipilisitian aitodol neidolio Gat, korutei luka Ekuron. Kibironokinos Ipilisitian lukimusuŋitai orot loebei Saarim, kiton Gat, ka Ekuron. </span></span><span data-usfm="1SA.17.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Kobonut idwe luka Isirael karukitor Ipilisitian, konatata iidukurunukee. </span></span><span data-usfm="1SA.17.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Kolem Daudi akou naka Epilisitiat koyau Yerusalem; konye kinadak lujiisike owemake.</span></span></div><div class="ChapterContent_p__dVKHb"><span data-usfm="1SA.17.54" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1SA.17.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 16:21,22.  </span></span><span class="ChapterContent_content__RrUqA"> Keanyu Saul Daudi elosi asurokin Epilisitiat, kotema Abiner ekapolon loka aiore atiar, “Abiner, okoku lokanai esapat ŋol?” Kobala Abiner ebe, “Kwape ejaria ekonitau, wu ekabaka, mam ajeni.” </span></span><span data-usfm="1SA.17.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Kotema ekabaka atiar, “Kinit iŋai bo papa loka esapat kaŋol.” </span></span><span data-usfm="1SA.17.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Napebonuni Daudi kaiar Epilisitiat, koyana Abiner ŋes, koyana mama ejai Saul kitinite akou naka Epilisitiat, </span></span><span data-usfm="1SA.17.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 4:22; 1 Siit 2:13-15; Isa 11:1,10; Mat 1:6; Asw 13:22; Rom 15:12.</span></span><span class="ChapterContent_content__RrUqA"> Kotema Saul ŋes atiar, “Iŋai bo papakon, ijo esapat?” Koboŋok Daudi atiar, “Arai eoŋ okoku loka ebulesitikon Yese Ebetelekemit.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Samuel 17<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1SA.17">Learn More About Ebaibuli</a></div>