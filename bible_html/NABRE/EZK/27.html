<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 27</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.27" class="ChapterContent_chapter__uvbXo">
         <div class="ChapterContent_label__R2PLt">27</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.27.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kobu bobo akirot naka EJAKAIT mama ajai ebe: </span></span><span data-usfm="EZK.27.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 26:17.</span></span><span class="ChapterContent_content__RrUqA">“Ŋo da, okoku loka etuŋanan, kokuudian Turo; </span></span><span data-usfm="EZK.27.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 28:2; Isa 23:3.</span></span><span class="ChapterContent_content__RrUqA"> kolimok Turo ebe, Wu jo loiboie kaneelomarere aŋolol, loirai ekagwelanaran loka atekerin mama ejaas apujana, inera kwanata Ejakait EDEKE ebe:</span></span></div><div class="ChapterContent_q1__wjdiM"><span data-usfm="EZK.27.3" class="ChapterContent_verse__57FIw"><span class="ChapterContent_content__RrUqA">Ijo, wu Turo, iner ebe,</span></span></div><div class="ChapterContent_q1__wjdiM"><span data-usfm="EZK.27.3" class="ChapterContent_verse__57FIw"><span class="ChapterContent_content__RrUqA">‘Adolit eoŋ kaiokis.’</span></span></div><div class="ChapterContent_q1__wjdiM"><span data-usfm="EZK.27.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Ejaas iikorunokon otau loka aŋololin;</span></span></div><div class="ChapterContent_q1__wjdiM"><span data-usfm="EZK.27.4" class="ChapterContent_verse__57FIw"><span class="ChapterContent_content__RrUqA">Itodolito ikadukokokon ajokisikon.</span></span></div><div class="ChapterContent_q1__wjdiM"><span data-usfm="EZK.27.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 3:9.  </span></span><span class="ChapterContent_content__RrUqA"> Eswamata abaoikon kere</span></span></div><div class="ChapterContent_q1__wjdiM"><span data-usfm="EZK.27.5" class="ChapterContent_verse__57FIw"><span class="ChapterContent_content__RrUqA">Koberosin lueyaunio koSenir:</span></span></div><div class="ChapterContent_q1__wjdiM"><span data-usfm="EZK.27.5" class="ChapterContent_verse__57FIw"><span class="ChapterContent_content__RrUqA">Ayaut iresia koLebanon Aiswamakinia jo epir.</span></span></div><div class="ChapterContent_q1__wjdiM"><span data-usfm="EZK.27.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 2:10.  </span></span><span class="ChapterContent_content__RrUqA"> Eswamata akinolakon koluan luko Basan;</span></span></div><div class="ChapterContent_q1__wjdiM"><span data-usfm="EZK.27.6" class="ChapterContent_verse__57FIw"><span class="ChapterContent_content__RrUqA">Eswamata atutubetakon nukokwap koteasurin</span></span></div><div class="ChapterContent_q1__wjdiM"><span data-usfm="EZK.27.6" class="ChapterContent_verse__57FIw"><span class="ChapterContent_content__RrUqA">Lueyaunio kapuiana nuka Kitim,</span></span></div><div class="ChapterContent_q1__wjdiM"><span data-usfm="EZK.27.6" class="ChapterContent_verse__57FIw"><span class="ChapterContent_content__RrUqA">Kitwalitete kikela luka itomei.</span></span></div><div class="ChapterContent_q1__wjdiM"><span data-usfm="EZK.27.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 10:4.  </span></span><span class="ChapterContent_content__RrUqA"> Korai emederakon loka ebaputa loejok</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">Loesonyitai loeyaunio koMisiri,</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">Koraun aanyunetekon;</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">Ŋesesinei lubulului ka lumugeik</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">Lueyaunio kapuiana nuka Elisa</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">Kiswapito jo.</span></span></div><div class="ChapterContent_q1__wjdiM"><span data-usfm="EZK.27.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Keraas ikonikekwanak</span></span></div><div class="ChapterContent_q1__wjdiM"><span data-usfm="EZK.27.8" class="ChapterContent_verse__57FIw"><span class="ChapterContent_content__RrUqA">Luibojete koSidon ka Arubad;</span></span></div><div class="ChapterContent_q1__wjdiM"><span data-usfm="EZK.27.8" class="ChapterContent_verse__57FIw"><span class="ChapterContent_content__RrUqA">Ŋo Turo, kejaas lukaeoakon kotomakon,</span></span></div><div class="ChapterContent_q1__wjdiM"><span data-usfm="EZK.27.8" class="ChapterContent_verse__57FIw"><span class="ChapterContent_content__RrUqA">Keraas ikeŋarenokokon.</span></span></div><div class="ChapterContent_q1__wjdiM"><span data-usfm="EZK.27.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 13:5.  </span></span><span class="ChapterContent_content__RrUqA"> Imakio luko Gebal, ka lukacoake</span></span></div><div class="ChapterContent_q1__wjdiM"><span data-usfm="EZK.27.9" class="ChapterContent_verse__57FIw"><span class="ChapterContent_content__RrUqA">Keraas ikanwokakakon kotomakon;</span></span></div><div class="ChapterContent_q1__wjdiM"><span data-usfm="EZK.27.9" class="ChapterContent_verse__57FIw"><span class="ChapterContent_content__RrUqA">Atakerin kere nuka aŋolol nepepe kikenarenokokec</span></span></div><div class="ChapterContent_q1__wjdiM"><span data-usfm="EZK.27.9" class="ChapterContent_verse__57FIw"><span class="ChapterContent_content__RrUqA">Kejaas tomakon aisiecanar igwelanarakon.</span></span></div><div class="ChapterContent_p__dVKHb"><span data-usfm="EZK.27.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 46:9; Esk 30:5.  </span></span><span class="ChapterContent_content__RrUqA">“Perusia ka Lud ka Put keiaas aiorekon, ikajiokokon: kikaianakinete ibukui ka akopiran tomakon; kiturito akoniiokis. </span></span><span data-usfm="EZK.27.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Keiaenenas ituŋa luka Arubad nepepe kaiorekon kuju arwatatinikon airimor, kejaenenas Igamain toma abwasinikon: kikajanakinete ibukuikec arwatatinikon airimor; itodolito ajokisikon.</span></span></div><div class="ChapterContent_p__dVKHb"><span data-usfm="EZK.27.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 20:36.  </span></span><span class="ChapterContent_content__RrUqA"> “Kerai Tarusis ekagwelanaranikon kanuka aipues naka abar nakipoŋesio luipu; kisiceanarete epuesa, ka asua, ka adebe, ka asasin kanuka iborokon. </span></span><span data-usfm="EZK.27.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 1:5; Yok 3:6.</span></span><span class="ChapterContent_content__RrUqA"> Yaban, ka Tubal, ka Mesek, keraas ikagwelanarakakon; kisiceanarete kesi awat nuka ituŋa ka iboro luka aisinin kanuka igwelanarakon. </span></span><span data-usfm="EZK.27.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 10:3; 1 Siit 1:6.</span></span><span class="ChapterContent_content__RrUqA"> Kisiceanarete lukokek loka Togaruma ibalasin ka ibalasin luka ejie ka inyubun kanuka iborokon, </span></span><span data-usfm="EZK.27.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 10:7; 1 Siit 1:9.</span></span><span class="ChapterContent_content__RrUqA"> Keraas ituŋa luko Dedan ikagwelanarakakon: keraas apujana nuipu agwelanaret naka akanikon: kiinununete ikela luka itomei ka eboni,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">27:15 </span><span class="ft">eboni ŋes ekitoi lokirionon.</span></span></span><span class="ChapterContent_content__RrUqA"> aisiceanar. </span></span><span data-usfm="EZK.27.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kerai Edom ekagwelanaranikon kanuka aipues naka aswamisiokon: kisiceanarete imeralidin, ka lumugeik, ka aswam naesonyitai, ka ebaputa loejok, ka koral,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">27:16 </span><span class="ft">imeralidin ka koral eraas amor nukeriai.</span></span></span><span class="ChapterContent_content__RrUqA"> ka amor da nukareŋak kanuka iborokon. </span></span><span data-usfm="EZK.27.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 5:9; Asw 12:20.</span></span><span class="ChapterContent_content__RrUqA"> Yuda ka akwap naka Isirael keraas ikonikagwelanarak: kisiceanarete akima nuka Minit, ka Panag, ka esik ka akinyet, ka emim kanuka igwelanarakon, </span></span><span data-usfm="EZK.27.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kerai Damasiko ekagwelanaranikon kanuk: aipues naka aswamisiokon, kanuka aipues naka abar nakipoŋesio luipu kebino loka Kelubon, ka ajul nuekwanak nuka amerekekin. </span></span><span data-usfm="EZK.27.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kisiecanaret Bedan ka Yaban iusio kanuka iborokon: asua nuepwatat, ekasia, ka akalamu keraas igwelanarakon. </span></span><span data-usfm="EZK.27.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 25:3.</span></span><span class="ChapterContent_content__RrUqA"> Kerai Dedan ekagwelanaranikon loka igoei luketiai lukibwanenis. </span></span><span data-usfm="EZK.27.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 25:13; 1 Siit 1:29.</span></span><span class="ChapterContent_content__RrUqA"> Arabia, ka ikapolok kere luko Kedar, keraas ŋul ikagwelanarak luka akanikon; imerekekin ludidik, ka imerekekin ka akinei keraas ikagwelanarakakon luka ŋul. </span></span><span data-usfm="EZK.27.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 10:7; Sab 72:10,15; Isa 60:6.</span></span><span class="ChapterContent_content__RrUqA"> Ikagwelanarak luko Seba ka Raama keraas ikagwelanarakakon: kisiceanarete luitelekarito kere kalueuru maa, ka amor kere nuketiai, ka esabu, kanuka iborokon, </span></span><span data-usfm="EZK.27.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 11:31; 25:3; 2 Ika 19:12; Asw 7:4.</span></span><span class="ChapterContent_content__RrUqA"> Karan, ka Kane, ka Eden, ikagwelanarak luko Seba, ka Asur ka Kilimad, keraas ikagwelanara kakon. </span></span><span data-usfm="EZK.27.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Keraas nul ikagwelanarak luka iboro lueseunitai, iloun lubululu ka luesonyitai, ka asadukun nuka inapen luibusak, nueenitai kaunoi nueswamaunio keres, kalugwelanarakon. </span></span><span data-usfm="EZK.27.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 2:16; Apu 18:11-19.</span></span><span class="ChapterContent_content__RrUqA"> Keraas ameerin nuka Tarusi nukalotok nuka igwelanarakon.</span></span></div><div class="ChapterContent_q1__wjdiM"><span data-usfm="EZK.27.25" class="ChapterContent_verse__57FIw"><span class="ChapterContent_content__RrUqA">Kitelelebi, kitubusikinitete noi</span></span></div><div class="ChapterContent_q1__wjdiM"><span data-usfm="EZK.27.25" class="ChapterContent_verse__57FIw"><span class="ChapterContent_content__RrUqA">Kotoma otau loka aŋololin.</span></span></div><div class="ChapterContent_q1__wjdiM"><span data-usfm="EZK.27.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 48:7.  </span></span><span class="ChapterContent_content__RrUqA"> Kiyanaasi ikekwaŋakakon akipi nuipu:</span></span></div><div class="ChapterContent_q1__wjdiM"><span data-usfm="EZK.27.26" class="ChapterContent_verse__57FIw"><span class="ChapterContent_content__RrUqA">Kibili ekwam lokokide kotau loka aŋololin.</span></span></div><div class="ChapterContent_q1__wjdiM"><span data-usfm="EZK.27.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 11:4.  </span></span><span class="ChapterContent_content__RrUqA"> Abarakon, ka iborokon igwelanarakon,</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Ikekwaŋakakon, ka ikeŋarenokokon,</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Ikanwokakakon, ikesiceanarak luka igwelanarakon,</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Ka ituŋakon kere lukajiok, lueiaas tomakon,</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Nepepe katukotokon kere naejai kidinikon,</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Ibirokinos otau loka aŋololin</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">Apaaran naka aibirorikon.</span></span></div><div class="ChapterContent_q1__wjdiM"><span data-usfm="EZK.27.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Emaranete ironyia</span></span></div><div class="ChapterContent_q1__wjdiM"><span data-usfm="EZK.27.28" class="ChapterContent_verse__57FIw"><span class="ChapterContent_content__RrUqA">Kanuka eporoto loka aimony naka ikeŋarenokokon.</span></span></div><div class="ChapterContent_q1__wjdiM"><span data-usfm="EZK.27.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 18:17.  </span></span><span class="ChapterContent_content__RrUqA"> Ŋesunos kameerinikec</span></span></div><div class="ChapterContent_q1__wjdiM"><span data-usfm="EZK.27.29" class="ChapterContent_verse__57FIw"><span class="ChapterContent_content__RrUqA">Kere luitinito akinolia.</span></span></div><div class="ChapterContent_q1__wjdiM"><span data-usfm="EZK.27.29" class="ChapterContent_verse__57FIw"><span class="ChapterContent_content__RrUqA">Ikekwaŋak, ka ikeŋarenok kere luka aŋolol,</span></span></div><div class="ChapterContent_q1__wjdiM"><span data-usfm="EZK.27.29" class="ChapterContent_verse__57FIw"><span class="ChapterContent_content__RrUqA">Ebwoete do kaneoŋit,</span></span></div><div class="ChapterContent_q1__wjdiM"><span data-usfm="EZK.27.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 9:1; Aku 2:10; Apu 18:19; Est 4:1.  </span></span><span class="ChapterContent_content__RrUqA"> Isiirarete ikeeeporotoi mamakon,</span></span></div><div class="ChapterContent_q1__wjdiM"><span data-usfm="EZK.27.30" class="ChapterContent_verse__57FIw"><span class="ChapterContent_content__RrUqA">Edelorete,</span></span></div><div class="ChapterContent_q1__wjdiM"><span data-usfm="EZK.27.30" class="ChapterContent_verse__57FIw"><span class="ChapterContent_content__RrUqA">Iwelanakinos apua akwesikee,</span></span></div><div class="ChapterContent_q1__wjdiM"><span data-usfm="EZK.27.30" class="ChapterContent_verse__57FIw"><span class="ChapterContent_content__RrUqA">Ibelibelos kokurwon.</span></span></div><div class="ChapterContent_q1__wjdiM"><span data-usfm="EZK.27.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Ebarenos kanukon, enapete ipukoi,</span></span></div><div class="ChapterContent_q1__wjdiM"><span data-usfm="EZK.27.31" class="ChapterContent_verse__57FIw"><span class="ChapterContent_content__RrUqA">Ido emonyete akiyo kanukon kokadakinito itauonokee</span></span></div><div class="ChapterContent_q1__wjdiM"><span data-usfm="EZK.27.31" class="ChapterContent_verse__57FIw"><span class="ChapterContent_content__RrUqA">Kaibworo naedwar.</span></span></div><div class="ChapterContent_q1__wjdiM"><span data-usfm="EZK.27.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kotoma aimonyokee ekuudianete kanukon,</span></span></div><div class="ChapterContent_q1__wjdiM"><span data-usfm="EZK.27.32" class="ChapterContent_verse__57FIw"><span class="ChapterContent_content__RrUqA">Kikuudianikinete ebe,</span></span></div><div class="ChapterContent_q1__wjdiM"><span data-usfm="EZK.27.32" class="ChapterContent_verse__57FIw"><span class="ChapterContent_content__RrUqA">“Iŋai ma eputosi bala Turo,</span></span></div><div class="ChapterContent_q1__wjdiM"><span data-usfm="EZK.27.32" class="ChapterContent_verse__57FIw"><span class="ChapterContent_content__RrUqA">Bala ŋol loisililinio kokidin aŋolol?</span></span></div><div class="ChapterContent_q1__wjdiM"><span data-usfm="EZK.27.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Nakelomuniata iborokon kotoma aŋolol,</span></span></div><div class="ChapterContent_q1__wjdiM"><span data-usfm="EZK.27.33" class="ChapterContent_verse__57FIw"><span class="ChapterContent_content__RrUqA">Kisimonik ituŋa luipu;</span></span></div><div class="ChapterContent_q1__wjdiM"><span data-usfm="EZK.27.33" class="ChapterContent_verse__57FIw"><span class="ChapterContent_content__RrUqA">Kanuka aipues naka abarakon ka igwelanarakon</span></span></div><div class="ChapterContent_q1__wjdiM"><span data-usfm="EZK.27.33" class="ChapterContent_verse__57FIw"><span class="ChapterContent_content__RrUqA">Kitabar ikabakan luka akwapin.</span></span></div><div class="ChapterContent_q1__wjdiM"><span data-usfm="EZK.27.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kwana kibilata aŋololin</span></span></div><div class="ChapterContent_q1__wjdiM"><span data-usfm="EZK.27.34" class="ChapterContent_verse__57FIw"><span class="ChapterContent_content__RrUqA">Kataro naka akipi,</span></span></div><div class="ChapterContent_q1__wjdiM"><span data-usfm="EZK.27.34" class="ChapterContent_verse__57FIw"><span class="ChapterContent_content__RrUqA">Kolumosi igwelanarakon ka atukotokon kere</span></span></div><div class="ChapterContent_q1__wjdiM"><span data-usfm="EZK.27.34" class="ChapterContent_verse__57FIw"><span class="ChapterContent_content__RrUqA">Nepepe kajo.</span></span></div><div class="ChapterContent_q1__wjdiM"><span data-usfm="EZK.27.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 26:15.  </span></span><span class="ChapterContent_content__RrUqA"> Kiumokis luibojete kere kapujana,</span></span></div><div class="ChapterContent_q1__wjdiM"><span data-usfm="EZK.27.35" class="ChapterContent_verse__57FIw"><span class="ChapterContent_content__RrUqA">Akuriakata noi ikabakanakec,</span></span></div><div class="ChapterContent_q1__wjdiM"><span data-usfm="EZK.27.35" class="ChapterContent_verse__57FIw"><span class="ChapterContent_content__RrUqA">Anyorididoto ireetakee.</span></span></div><div class="ChapterContent_q1__wjdiM"><span data-usfm="EZK.27.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.27.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 18:16.  </span></span><span class="ChapterContent_content__RrUqA"> Kisuasi ikagwelanarak kokidin otuŋa;</span></span></div><div class="ChapterContent_p__dVKHb"><span data-usfm="EZK.27.36" class="ChapterContent_verse__57FIw"><span class="ChapterContent_content__RrUqA">Iraun etasuro,</span></span></div><div class="ChapterContent_p__dVKHb"><span data-usfm="EZK.27.36" class="ChapterContent_verse__57FIw"><span class="ChapterContent_content__RrUqA">Mam bobo ijaun.’’’</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 27<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.27">Learn More About Ebaibuli</a></div>