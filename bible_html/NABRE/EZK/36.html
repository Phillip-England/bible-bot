<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 36</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.36" class="ChapterContent_chapter__uvbXo">
         <div class="ChapterContent_label__R2PLt">36</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.36.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">“Ŋo da, okoku loka etuŋanan, kodwarak ironan luka Isirael, kiner ebe, Yes ironan luka Isirael, kiirasi akirot naka EJAKAIT. </span></span><span data-usfm="EZK.36.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:13; Sab 78:69; Isa 58:14; Kbk 3:19.</span></span><span class="ChapterContent_content__RrUqA"> Inera kwanata Ejakait EDEKE ebe: Naarai kinerak yes lokasurup ebe, ‘Uus!’ ido, ‘Aiboisio nuiceleleete nukolo sek araut bo do nukosi’: </span></span><span data-usfm="EZK.36.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">asa kodwar, kiner ebe, Inera kwanata Ejakait EDEKE ebe: Naarai, eebo, naarai kitisiliosi, kojwenyasi kowaitin kere, tetere kirumete nukesalete nuka atekerin, kilimitoi kanaiepa nuka ikeyalak, ka abekoi naerono naka ituŋa: </span></span><span data-usfm="EZK.36.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 79:4.</span></span><span class="ChapterContent_content__RrUqA"> kanuka ŋun, yes ironan luka Isirael, kiirasi akirot naka Ejakait EDEKE. Inera kwanata Ejakait EDBKB elimokini ironan ka iukon, ka alelesia, ka aditono, ka aiboisio nuiswapito nuesilok, ka ireria luinyeinitai, luaraas imejan ka amorosito mama ejaas nukesalete nuka atekerin nuirimorito. </span></span><span data-usfm="EZK.36.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:24; Isa 66:15,16; Esk 38:19; 35:10; Sek 1:15.</span></span><span class="ChapterContent_content__RrUqA"> Ŋes inerar kwanata Ejakait EDEKE ebe: Abeit ener kotoma akim naka ekokoteka asurokin nukesalete nuka atekerin, ka Edom kere, luaseikinos ikulepek akakwap araun airumet naka aiyalama naka itauonokec kere, kanuka epali loka etau, tetere irumete araut ameiat. </span></span><span data-usfm="EZK.36.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 123:3,4; Esk 34:29.</span></span><span class="ChapterContent_content__RrUqA"> Kanuka ŋun kodwar nuka akwap naka Isirael, kolimok ironan ka iukon, ka alelesia ka aditono ebe, Inera kwanata Ejakait EDEKE ebe: Koany, ener kokokoteka, kadedenuka, narai ibwokata ileic luka ikapirin: </span></span><span data-usfm="EZK.36.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:5.</span></span><span class="ChapterContent_content__RrUqA"> aso inera kwanata Ejakait EDEKE ebe: Ekeu akakan, ebe, Abeit ikapirin lukirimorito, ibwokete kesi ikulepek ikeceleie.</span></span></div><div class="ChapterContent_p__dVKHb"><span data-usfm="EZK.36.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.36.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">“Konye yes, ironan luka Isirael, ipesiarete atenueikikus, koraikis ikatuŋa Isirael araitokus; naarai eapie kes aboŋun. </span></span><span data-usfm="EZK.36.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kos 2:21-23; Kag 2:19.</span></span><span class="ChapterContent_content__RrUqA"> Naarai koany, ajai eoŋ owaikus, ebelokin eoŋ mamakus, kikorio kiyeio. </span></span><span data-usfm="EZK.36.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 58:12; 61:4; Amo 9:14.</span></span><span class="ChapterContent_content__RrUqA"> Etupui ituŋa kamakus, ekek kere loka Isirael, kere ba: ejaunete ituŋa oreria, iteteununio aiboisio nuiswapito. </span></span><span data-usfm="EZK.36.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 31:27; 33:12; Esk 35:9; Kos 2:20; Yok 3:17; 1 Yok 5:20.</span></span><span class="ChapterContent_content__RrUqA"> Etupui ituŋa ka itian da kamakus: iyatanakinos, iwuriaros: ketudumikini yes ituŋa kwape lem ijaatar, ka aiswamakin yes ejok aitelekarit ageunetekus. Ŋenunete do ebe arai eoŋ EJAKAIT. </span></span><span data-usfm="EZK.36.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Oba 1:17; Yer 15:7.</span></span><span class="ChapterContent_content__RrUqA"> Eebo, ainakin ituŋa aitorit nekus, kes ikatuŋa Isirael; kirumete, iraun airumetekec, mam bobo itwataniari kes ikeeedwe. </span></span><span data-usfm="EZK.36.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 13:32.</span></span><span class="ChapterContent_content__RrUqA"> Inera kwanata Ejakait EDEKE ebe:</span></span></div><div class="ChapterContent_p__dVKHb"><span data-usfm="EZK.36.13" class="ChapterContent_verse__57FIw"><span class="ChapterContent_content__RrUqA">Naarai kilimonokinete ebe, ‘Inyami ijo ituŋa, itwataniari atekerikon idwe’: </span></span><span data-usfm="EZK.36.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">ebala Ejakait EDEKE ebe, Aso mam bobo iyatakini ainyam ituŋa, karaida aitwataniar akoniteker idwe. </span></span><span data-usfm="EZK.36.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 60:14; Esk 34:29; Sep 3:19,20.</span></span><span class="ChapterContent_content__RrUqA"> Ebala Ejakait EDEKE ebe, Mam bobo kesibwoki ileic luka ikapirin, ido mam bobo ibwoki amorosit naka ituŋa, ido mam bobo itiguikini akoniteker.”</span></span></div><div class="ChapterContent_p__dVKHb"><span data-usfm="EZK.36.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.36.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Bobo da kobu akirot naka EJAKAIT mama ajai ebe: </span></span><span data-usfm="EZK.36.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 2:7; Leb 15:19.</span></span><span class="ChapterContent_content__RrUqA">“Okoku loka etuŋanan, nakiboio ekek loka Isirael kakwapukec, apotu komunaaros korotinikec ka aswamisiokec da: korau ekecerot kakonyeneka bala namam elai naka aberu naibami. </span></span><span data-usfm="EZK.36.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:36.</span></span><span class="ChapterContent_content__RrUqA"> Aso kabukoki kes akadedeŋ kanuka aokot nuapotu kobukokis akwap, kanu da amunaarotor kaputosiakec: </span></span><span data-usfm="EZK.36.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 22:15; 7:3.</span></span><span class="ChapterContent_content__RrUqA"> kesiarisiar kes atekerin, kiweliwelai anatar akwapin: katubok kes kwape ejaar ekecerot, ido kwape ejaatar akeceswamisio. </span></span><span data-usfm="EZK.36.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 52:5; Rom 2:24.</span></span><span class="ChapterContent_content__RrUqA"> Nakedolioto kesi atekerin nualosete, komunaasi ekakiror lokalaunan; naarai kobalas ituŋa ebe, ‘Lu kes ituŋa luka EJAKAIT, anyoutu kesi da kakwapuke.’ </span></span><span data-usfm="EZK.36.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:9.</span></span><span class="ChapterContent_content__RrUqA"> Konye abu ketim ekakiror lokalaunan, loamunaari ekek loka Isirael kotoma atekerin nualosete,</span></span></div><div class="ChapterContent_p__dVKHb"><span data-usfm="EZK.36.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.36.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 9:5; Sab 106:8.  </span></span><span class="ChapterContent_content__RrUqA">“Aso kolimok ekek loka Isirael ebe, Inera kwanata Ejakait EDEKE ebe: Mam eoŋ eswamai kanukus, ijo ekek loka Isirael, dimarai kanuka ekakiror lokalaunan, loipotu komunaasi kotoma atekerin nuilosete. </span></span><span data-usfm="EZK.36.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:41.</span></span><span class="ChapterContent_content__RrUqA"> Etalauni eoŋ ekakiror loepol, loamunaaritai katekerin, loimunaarete yesi kokidinikec, Ebala Ejakait EDEKE ebe, Ejenunete do atekerin ebe arai eoŋ EJAKAIT, naetalaunor kamakus kakonyenekee. </span></span><span data-usfm="EZK.36.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 34:13.</span></span><span class="ChapterContent_content__RrUqA"> Naarai kalemuni yes katekerin, katukonok alemun kakwapin kere, ketolomik akwapukus. </span></span><span data-usfm="EZK.36.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 19:13; Isa 52:15; Yer 33:8; 1 Yok 1:7.</span></span><span class="ChapterContent_content__RrUqA"> Ido kabwasi yes akipi nuelaete, ilaunete: kedetarete kotoma amodokokus kere ka aputosiakus da kere. </span></span><span data-usfm="EZK.36.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 51:10; Yok 3:3-5; 2 Kor 3:18; Esk 11:19-20.</span></span><span class="ChapterContent_content__RrUqA"> Kainakinete etau lokitetet, ebwaikini emoyo lokitetet tomakus: ido alemuni etau lokamoru kawatekus, kainakinete etau loka akiriŋ. </span></span><span data-usfm="EZK.36.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 37:14; Isa 44:3; Rom 8:4,9; Gal 5:5; Pes 1:13.</span></span><span class="ChapterContent_content__RrUqA"> Ebwaikini ekamoyo tomakus, ketoloto kokisilaka, ido iricete ikatubesia, kiswamata da. </span></span><span data-usfm="EZK.36.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 28:25; Yer 30:22.</span></span><span class="ChapterContent_content__RrUqA"> Iboikinos akwap nakolo kainakini lukapapaakus; iraenenas ikatuŋa, eoŋ da araenena Ekusideke. </span></span><span data-usfm="EZK.36.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 1:21; Sab 105:16.</span></span><span class="ChapterContent_content__RrUqA"> Ido etajari yes kanumam ailakus kere: anyarauni akima, ka aiyatakin, mam bobo kainunete ebeli. </span></span><span data-usfm="EZK.36.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 34:27.</span></span><span class="ChapterContent_content__RrUqA"> Ido esideneriai araito nuka ikito, ka amio nakomanikor, kinyeis bobo amoromoroo katekerin kanuka ebeli. </span></span><span data-usfm="EZK.36.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 6:9; Leb 26:39.</span></span><span class="ChapterContent_content__RrUqA"> Kosodete aiitun ikusirotin lueroko, ka akusiswamisio numam ajokuka; itakadikinos kanuka numam adolitekus, ka italesiakus. </span></span><span data-usfm="EZK.36.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 9:5; Dan 9:19.</span></span><span class="ChapterContent_content__RrUqA"> Ebala Ejakait EDEKE ebe, Kojenutu bo, mam eswamai nu kanukus. Kirumata ileje kitiriraata da kanuka ikusirotin, ijo ekek loka Isirael.</span></span></div><div class="ChapterContent_p__dVKHb"><span data-usfm="EZK.36.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.36.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 8:30-32.  </span></span><span class="ChapterContent_content__RrUqA">“Inera kwanata Ejakait EDEKE ebe: Kapaaran nakedetaria yes kanumam adolitekus kere, esiboikini ituŋa toma oreria, edukio da aiboisio nuiswapito. </span></span><span data-usfm="EZK.36.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 25:9.</span></span><span class="ChapterContent_content__RrUqA"> Ekorio akwap naasil, nakerai naesil kakonyen nuka ŋul kere kalukitorenenete. </span></span><span data-usfm="EZK.36.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 51:3.</span></span><span class="ChapterContent_content__RrUqA"> Ebalasi do ebe, ‘Arau akwap na naasil bala emanikor laka Eden; ireria da lueswapito luasilok ka luatiyanakina abwai ido eboikinos ituŋa toma.’ </span></span><span data-usfm="EZK.36.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 58:11; Esk 17:24; 22:14.</span></span><span class="ChapterContent_content__RrUqA"> Kosodete ejenunete atekerin nukesalete nukirimorito ebe Eoŋ EJAKAIT aduk aiboisio nuatiyanakina, era da neasil: Eoŋ EJAKAIT ener, eswamai da.</span></span></div><div class="ChapterContent_p__dVKHb"><span data-usfm="EZK.36.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.36.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 102:17; Isa 45:11,19; Yer 29:11-13; Esk 14:3; Sek 13:9; Mat 7:7,8; Pil 4:6; Yak 4:3.  </span></span><span class="ChapterContent_content__RrUqA">“Inera kwanata Ejakait EDEKE ebe: Akoto ekek laka Isirael keŋisenenei eoŋ aiswamakin kes; etupui ituŋa bala esipan. </span></span><span data-usfm="EZK.36.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Bala esipan loka asuban, bala esipan loka Yerusalem kopueinoke lueseunitai; kwaŋin elelebia ireria lueswapito isipanin luka ituŋa, Ejenunete do ebe arai eoŋ EJAKAIT.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 36<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.36">Learn More About Ebaibuli</a></div>