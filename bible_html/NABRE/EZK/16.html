<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 16</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.16" class="ChapterContent_chapter__uvbXo">
         <div class="ChapterContent_label__R2PLt">16</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.16.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kobu bobo akirot naka Ejakait mama ajai ebe: </span></span><span data-usfm="EZK.16.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:4.</span></span><span class="ChapterContent_content__RrUqA">“Okoku loka etuŋanan, kitejenik Yerusalem italesiake. </span></span><span data-usfm="EZK.16.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kiner atiar, Inera kwanata Ejakait EDEKE kaYerusalem ebe: Ageunetekon, ka auruniokon ajai akwap naka Ekanaanit; Emorait ŋes papakon, totokon da Akitit. </span></span><span data-usfm="EZK.16.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kos 2:3.</span></span><span class="ChapterContent_content__RrUqA"> Nakiwuruunerc, kapaaran nakiwuruunere mam aponi kotuboi aliligetekon, kwabo mam aponi kiloŋi kakipi aitalaunia; mam aponi kibwaikin adiobalaŋ, karaida adiokimukorio. </span></span><span data-usfm="EZK.16.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Amamei akoŋu nakitimit, aiswamakin jo ŋun kere, aisioni jo; konye aponi kocakar kina ais, naarai kilaitai, kapaaran nakiwuruunere.</span></span></div><div class="ChapterContent_p__dVKHb"><span data-usfm="EZK.16.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kosodi naetorio, kaany ibelibelo kaokotokon, katema atiar, ‘Karaida kijai aokotokon, kojar’; eebo, katema atiar, ‘Karaida kijai aokotokon, koiar.’ </span></span><span data-usfm="EZK.16.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Ketupuu kwape aibutunet naka ais, kiyatanakin korau nakapolon, kodolok toma atumun naibus; eburut ikisinakon, apolooros itimakon; konye ijai titai imuialal.</span></span></div><div class="ChapterContent_p__dVKHb"><span data-usfm="EZK.16.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rus 3:9; Any 19:5.  </span></span><span class="ChapterContent_content__RrUqA">“Kosodi naetorio, kasesen jo, koany, apakikon kerai apak naka amin; kemuko kanapitoka, karap amujalalakon, Ebala Ejakait EDEKE ebe, Eebo, keyapoik jo, ketutuk aitutuket kaio, korau nakan. </span></span><span data-usfm="EZK.16.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kasodi kelon kakipi; eebo, kelota eut aokotokon, kenyonyoanak akinyet. </span></span><span data-usfm="EZK.16.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Ketanap da anapito naesonyitai, ketanap amuk nuka emukule, kemuko kebaputa kaloejok, karapak aliiri. </span></span><span data-usfm="EZK.16.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:22; 41:42; Eko 1:10; Isa 13:19; Awa 1:9; Dan 5:7,16,29.</span></span><span class="ChapterContent_content__RrUqA"> Kesiri dakiisiro, kebwaik aikomon akaninikon, erikot da omurisinukon, </span></span><span data-usfm="EZK.16.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kebwaik itetio okumesikon, kakiikon da, aboko da naetemelel akoukon. </span></span><span data-usfm="EZK.16.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:13; Sab 48:2.</span></span><span class="ChapterContent_content__RrUqA"> Kwaŋin ŋes kiisirere kesabu ka epuesa; kerai anapitokon naka ebaputa kaloejok, ka aliiri, ka anapito naesonyitai; konyamenenei atap naidicic, ka esik, ka akinyet. Kitemelel noi noi, kisirereni aitodol apolou naka ekabakane. </span></span><span data-usfm="EZK.16.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Aku 2:15.</span></span><span class="ChapterContent_content__RrUqA"> Ebala Ejakait EDEKE ebe, Kilosikin eemutokon atekerin kanuka atemelelekon; naarai etodolikinitoi, kanuka apolouka naabu kebwaikinite jo.</span></span></div><div class="ChapterContent_p__dVKHb"><span data-usfm="EZK.16.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:15; Mik 3:11; Yer 7:4; 2:20; Isa 1:21; 57:8; Kos 1:2.  </span></span><span class="ChapterContent_content__RrUqA">“Konye ibu komuno atemelelekon, koluor adote kanuka eemutokon, kiporoenenei neejai ŋolidiopet loetori; koraenena naken. </span></span><span data-usfm="EZK.16.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 23:7; Esk 7:20; Kos 2:8.</span></span><span class="ChapterContent_content__RrUqA"> Ibu kolem inapenekon, kiswamau aiboisio nuiceleleete nuesiritoi kijesesia luegelegela, kodotear kamakec; mam lem ejaenenas nuikote nen, karaida ajaun. </span></span><span data-usfm="EZK.16.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Ibu kolem da ikoniboro luejok luka akais nuipu luka esabuka ka luka epuesaka lukainakinit jo, kiswamaa aputosia nuka ituŋa, kodotear kakes. </span></span><span data-usfm="EZK.16.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ibu kolem inapenekon luesonyitai, korapak kes, kibwaik akakinyet ka lukisupurununoka kakonyenekee. </span></span><span data-usfm="EZK.16.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:13.</span></span><span class="ChapterContent_content__RrUqA"> Ebala Ejakait EDEKE ebe, Ikanyamat da lukainakinit jo, atap naidicie, ka akinyet, ka esik, luketanyamenenei jo, ibu kibwaik kakonyenekee araut asakat naeuru saa. </span></span><span data-usfm="EZK.16.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 16:3; Isa 57:5; Yer 7:31; Esk 20:26.</span></span><span class="ChapterContent_content__RrUqA"> Bobo da, ibu kolem ikonidwe lusap ka lupesur, lukiwurikinit eoŋ, koinak nul araut asuban mama ejaas kwi ainyam. Kerai kereka akonidoteu ibore yenedit, </span></span><span data-usfm="EZK.16.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 17:7,11; Any 13:2.</span></span><span class="ChapterContent_content__RrUqA"> tape iari ikadwe, kiiaik kes araut ainakinet naicweio mama ejaas? </span></span><span data-usfm="EZK.16.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 2:2; Kos 2:3.</span></span><span class="ChapterContent_content__RrUqA"> Ido kotoma otalesiakon kere ka adoteukon, mam ibu kiitu apaarasia nuka eiditeukon, naijacnenar titai imujalal, kibelibelo kaokotokon,</span></span></div><div class="ChapterContent_p__dVKHb"><span data-usfm="EZK.16.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">“Ebala Ejakait EDEKE ebe, Itukwi, itukwi jo! Kosodi kanen akaulo kanukaronokokon kere, </span></span><span data-usfm="EZK.16.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:30; Sab 78:58; Isa 57:5; Yer 2:20.</span></span><span class="ChapterContent_content__RrUqA"> iduku aibois naikumemei, iswamau aibois naiidiara kanolirot, </span></span><span data-usfm="EZK.16.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 9:14; Yer 6:15.</span></span><span class="ChapterContent_content__RrUqA"> Iduku aiboisikon naiidiara asisiarin kere, ituluo atemelelekon araut naketal, ipukok akonikejen mama ejai ŋol kere loitori, iyatanak adoteukon, </span></span><span data-usfm="EZK.16.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 8:10; 20:7.</span></span><span class="ChapterContent_content__RrUqA"> Ielokinos kimisirian da, ikoniidunyeta lueburok awat; iyatanak adoteukon, aitunyunyurikin eoŋ. </span></span><span data-usfm="EZK.16.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Aso do koany, kariik akakan, eŋoŋa akorakinetekon, kejaik jo mama ejai akot naka nun nukilaito, adwe nuka Ipilisitian, nuirumito ileje kanuka eponekon lokadoteu. </span></span><span data-usfm="EZK.16.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 10:6; 2 Ika 16:7; Yer 2:18,29; Esk 23:14.</span></span><span class="ChapterContent_content__RrUqA"> Idotear da mama ejaas Iyasurian, naarai mam kipedori atitirikin, eebo, idotear mama ejaas, kwabo mam kiupi. </span></span><span data-usfm="EZK.16.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Ido bobo iyatanak adoteukon akwap naka Kanaan, kiton Kaludea; kwabo mam nun da kiupete.</span></span></div><div class="ChapterContent_p__dVKHb"><span data-usfm="EZK.16.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 30:20.  </span></span><span class="ChapterContent_content__RrUqA">“Ebala Ejakait EDEKE ebe, Ekalanyana ca ma ekonitau! Naarai iswamai nu kere, aswam naka aberu naadote naidelana. </span></span><span data-usfm="EZK.16.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Naarai iduki akoniibois naikumemei kaninisisiar, kiswamau akoniibois naiidiara kaŋolirot; kwabo mam ibu korai kwape adote, naarai imen eropit. </span></span><span data-usfm="EZK.16.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Aberu naadote ba! Naisukunyuni ca ma imo aibois naka okilenike! </span></span><span data-usfm="EZK.16.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 30:3.</span></span><span class="ChapterContent_content__RrUqA"> Einakinete ituŋa adotea ainakineta; konye jo iinakini ainakinetakon mama ejaas ipailonokon kere, aijodounio, tetere epote neijai ijo kanoliwai kanuka adoteukon. </span></span><span data-usfm="EZK.16.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Igelara ijo kanor ace kadoteukon, naarai emamei yenikitupuni jo aelokinor: ido naarai ibu korop, kwabo mam kiropio, kanuka ŋun igelara ijo.</span></span></div><div class="ChapterContent_p__dVKHb"><span data-usfm="EZK.16.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">“Aso do ijo adote, kiira akirot naka EJAKAIT. </span></span><span data-usfm="EZK.16.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 106:38; Yer 2:34.</span></span><span class="ChapterContent_content__RrUqA"> Inera kwanata Ejakait EDEKE ebe, Naarai abukor akonisilianut, kopukoroi amuialalakon kanuka adoteukon mama ejaas ipailonokon; ido kanuka aputosia kere nuka italesiakon, kanuka aokot nuka idwekon luiinakinit kes; </span></span><span data-usfm="EZK.16.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 47:2,3; Yer 13:22; Aku 1:8; Esk 23:9; Kos 2:10; Nak 3:5.</span></span><span class="ChapterContent_content__RrUqA"> aso do koany, atukonokini ipailonokon kere, luibu kolakanarotor, ka nul kere lukimina, ka nul da kere luibu kolaite; atukonokini kes ciie kajo kowaitin kere, apukokini kes amujalalakon, koanyutu amuialalakon. </span></span><span data-usfm="EZK.16.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 9:6; Any 21:12; Leb 24:17; Mat 26:52; Apu 13:10.</span></span><span class="ChapterContent_content__RrUqA"> Ido katubokini akiro, kwape etubokinere aŋor nuegircte adukokinikec nuebukorete da aokot; ido kainuni aokot nuka adedeŋ ka ekokote. </span></span><span data-usfm="EZK.16.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 23:26.</span></span><span class="ChapterContent_content__RrUqA"> Kakorakini akanin nuka ipailonokon, eeakarete kesi aiboisikon naikumemei, kotiyatiyata aiboisiokon nuiidiara; kilaearete inapenekon, enaŋete ikoniboro lukajokak luka akais nuipu: kinyeinete ijai titai imujalal. </span></span><span data-usfm="EZK.16.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 23:10; Yok 8:5.</span></span><span class="ChapterContent_content__RrUqA"> Kiinunete erioŋet asurokinia jo, kibiribirete kamor, kieumueumata eut kikecekilena. </span></span><span data-usfm="EZK.16.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:16; 2 Ika 25:9; Yer 39:8; Rom 2:8; Esk 5:8; 23:10,27.</span></span><span class="ChapterContent_content__RrUqA"> Ido ieweete ikonitogoi, itodolikinete etube kamakon kosesenete aŋor nuipu; kesinyeini adoteu, kwabo mam bobo iropi. </span></span><span data-usfm="EZK.16.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 5:13.</span></span><span class="ChapterContent_content__RrUqA"> Kwaŋin esimonikinia akadedeŋ kamakon, kinyein ekakokote, eyamakin, komam bobo anyunyurikin, </span></span><span data-usfm="EZK.16.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:42; Esk 9:10; 11:21.</span></span><span class="ChapterContent_content__RrUqA"> Naarai mam iitununei apaarasia nuka eiditeukon, konye kitakadikin kanun kere; ebala EJAKAIT ebe, Aso koany, ayauni eoŋ ekonirot akoukon.</span></span></div><div class="ChapterContent_p__dVKHb"><span data-usfm="EZK.16.43" class="ChapterContent_verse__57FIw"><span class="ChapterContent_content__RrUqA">Mam kereka iyatakinit adoteu kotalesiakon kere? </span></span><span data-usfm="EZK.16.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Koany, ŋinituŋanan yeninera awaragasia kiwaragi jo ebe, ‘Epone ka toto, ŋes loka akokuke da.’ </span></span><span data-usfm="EZK.16.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Irai ijo akoku naka totokon, naelait okilenike ka ikedwe; irai ijo inae naka akoniinaean, nuelaete ikiliokokec ka ikecedwe, Kerai totokus Akitit, papakus da kerai Emorait. </span></span><span data-usfm="EZK.16.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Kinaeikon nakapolon ŋes Samaria, naejai akanikon nakokediany, ŋes ka adweke: kinaeikon nadidi naejai akanikon nakoteten, ŋes Sodom ka adweke. </span></span><span data-usfm="EZK.16.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 21:9; Esk 5:6,7.</span></span><span class="ChapterContent_content__RrUqA"> Konye mam ilosenenei korotinikec, ido mam iswamaenenei kwape ejaatar italesiakee; konye apak naedit, ibosit ijo adepar kes korotinikon kere, </span></span><span data-usfm="EZK.16.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:15; Mk 6:11; Luk 10:12.</span></span><span class="ChapterContent_content__RrUqA"> Ebala Ejakait EDEKE ebe, Kwape ajaria, mam kinaeikon Sodom, karaida adweke, eswamaenenete kwape iswamaa ijo ka adwekon, </span></span><span data-usfm="EZK.16.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 13:10; Luk 16:20.</span></span><span class="ChapterContent_content__RrUqA"> Koany, keraas nu numam adolit nuka kinaeikon Sodom; aiwoŋonut, ka aimonianakin inyamat, ka aijamam naka akerianut kejaas mamake ka adweke; mam ŋes esigalikinit yenikiean ka yenilwaritoi. </span></span><span data-usfm="EZK.16.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 13:13; 18:20; Yob 18:18.</span></span><span class="ChapterContent_content__RrUqA"> Ido eomikina kesi, kiswamata nuketal kakonyeneka; ŋes kainakini alemar kwape abu ketojokia. </span></span><span data-usfm="EZK.16.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 12:41.</span></span><span class="ChapterContent_content__RrUqA"> Kwabo Samaria da mam eswamat atutubet naka aronisiokon; konye jo iyatanakini italesiakon adepar kes, iinakinit akoniinaean atakan bala nuedolito kanuka italesiakon kere luiswamat. </span></span><span data-usfm="EZK.16.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Ijo da, kibwok alopet ikonileie, naarai iinakinit etube loka ainaeanakon abeneniar; kanuka aronisiokon nuiswamat nuketal adepar kes, ŋes kitelekaritotor ijo kadolit. Eebo, kitirira, ijo da kibwok ikonileie, naarai iinakinit akoniinaean atakan bala nuedolito.</span></span></div><div class="ChapterContent_p__dVKHb"><span data-usfm="EZK.16.52" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 1:9; Rom 9:29; Yer 20:16.  </span></span><span class="ChapterContent_content__RrUqA">“Ido enyakuni aijoreoriokee, aijoreorio naka Sodom ka adweke, ka aijoreorio naka Samaria ka adweke, ka aijoreorio naka ijoreoritonokon luejaas kakes; </span></span><span data-usfm="EZK.16.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 14:22,23.</span></span><span class="ChapterContent_content__RrUqA"> tetere ibwoki ikonileie alopet, kirumata ileje kanuka ŋun kere nuiswamat, naarai italakari kes, </span></span><span data-usfm="EZK.16.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Eboŋunete do ainaeanakon Sodom ka adweke apoloukee nakolo, eboŋunete da Samaria ka adweke apoloukec nakolo; ibonunete ijo da ka adwekon apoloukus nakolo. </span></span><span data-usfm="EZK.16.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Mam kereka kiwaragit kinaeikon Sodom kapaaran naka aiwononutukon, </span></span><span data-usfm="EZK.16.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 16:5; 2 Siit 28:18; Isa 7:1.</span></span><span class="ChapterContent_content__RrUqA"> eroko epukoro akonironis? Kwana da iputokinos kaŋes araut naamoromorot naka adwe nuka Edom, ka nun kere nuirimorito ŋes, ka adwe da nuka Ipilisitian, nukirimorito kimwanito jo, </span></span><span data-usfm="EZK.16.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Ebala EJAKAIT ebe, Ibu kibwok adoteukon ka italesiakon.</span></span></div><div class="ChapterContent_p__dVKHb"><span data-usfm="EZK.16.58" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.16.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 29:12-14; Esk 17:13,16.  </span></span><span class="ChapterContent_content__RrUqA">“Naarai inera kwanata Ejakait EDEKE ebe: Keswamakini teni kwape ibu kiswamaa, ijo naimwanit aiyaposit kanuka aibil aitutuket. </span></span><span data-usfm="EZK.16.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 2:24; Leb 26:41,42; Sab 106:45; Kos 2:15; Yer 32:40.</span></span><span class="ChapterContent_content__RrUqA"> Konye eituni akaitutuket kajo naka apaarasia nuka eiditeukon, ido eticasi kamakon aitutuket namam edaun. </span></span><span data-usfm="EZK.16.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:43; Eko 8:8; Isa 2:2; 54:1; Gal 4:26.</span></span><span class="ChapterContent_content__RrUqA"> Kosodi konyet iituni irotinikon, kirumata ileic, nakainakinia jo ainaeanakon, nukapolok ka nudidik; kainakini kes araut adwe, konye mere kanuka akoniitutuket. </span></span><span data-usfm="EZK.16.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kos 2:19,20; Asw 7:8; Bur 8:6-10,13.</span></span><span class="ChapterContent_content__RrUqA"> Ido etieasi kamakon akaitutuket: ijenuni do ebe arai eoŋ EJAKAIT. </span></span><span data-usfm="EZK.16.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 3:19.</span></span><span class="ChapterContent_content__RrUqA"> Ebala Ejakait EDEKE ebe, Tetere iituni, itirirai, mam bobo iwoonari akoniituk, kanuka ileieikon; naadaunia aisioni jo kere nuiswamat.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 16<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.16">Learn More About Ebaibuli</a></div>