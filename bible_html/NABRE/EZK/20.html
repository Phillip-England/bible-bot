<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 20</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.20" class="ChapterContent_chapter__uvbXo">
         <div class="ChapterContent_label__R2PLt">20</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.20.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 8:1.  </span></span><span class="ChapterContent_content__RrUqA"> Kosodi kanen kokaru lokikanyetekaarei, kolap lokikanyet, kapaaran nakitomonet naka elap, kopotu ice komakio luka Isirael aiŋit EJAKAIT, kiboikinos kakonyeneka. </span></span><span data-usfm="EZK.20.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kobu akirot naka EJAKAIT mama ajai ebe: </span></span><span data-usfm="EZK.20.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 28:6; Sab 50:15; Awa 15:8; Mat 15:8.</span></span><span class="ChapterContent_content__RrUqA">“Okoku loka etuŋanan, kinera kimakio luka Isirael, kolimok kes ebe, Inera kwanata Ejakait EDEKE ebe: Iponito aiŋit eoŋ? Ebala Ejakait EDEKE ebe, Kwape ajaria, mam kinisete eoŋ, </span></span><span data-usfm="EZK.20.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:2; Mat 23:32.</span></span><span class="ChapterContent_content__RrUqA"> Okoku loka etuŋanan, itubokini kereka ijo kes? Itubokini kereka ijo kes? Kitejenik italesia luka lukapapaakee. </span></span><span data-usfm="EZK.20.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 6:2-8; 3:8; 20:2; Ikis 4:34; Age 17:7.</span></span><span class="ChapterContent_content__RrUqA"> Kolimok kes ebe, Inera kwanata Ejakait EDEKE ebe: Apaaran naaseunia Isirael, kekeu akakan mama ejai aur naka ekek loka Yakob, ketejenun mama ejaas kesi kakwap nako Misiri, naekeunia akakan mamakee, kener atiar, Arai eoŋ EJAKAIT Ekusideke. </span></span><span data-usfm="EZK.20.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:8,17; Yer 32:22; Sab 48:2.</span></span><span class="ChapterContent_content__RrUqA"> Apaaran ŋin kekeu akakan mamakee, aitonyoun kakwap nako Misiri aitolomar akwap naarotakinit kes, naeleleete akile ka esik, ŋes aibuses naka akwapin kere, </span></span><span data-usfm="EZK.20.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 15:8; Ikis 29:16; Yos 24:14.</span></span><span class="ChapterContent_content__RrUqA"> Kabala kes ebe, Koeaka ŋinituŋanan italesia luimielas akonyekus, ido sirikimunaaros kaputosia nuko Misiri; arai eoŋ EJAKAIT Ekusideke. </span></span><span data-usfm="EZK.20.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konye kepaliikis, kagiroto akiirar; mam eeakara ninitunanan italesia luimielasi akonyeke, ido mam inyeina aputosia nuko Misiri.</span></span></div><div class="ChapterContent_p__dVKHb"><span data-usfm="EZK.20.8" class="ChapterContent_verse__57FIw"><span class="ChapterContent_content__RrUqA">“Kasodi kener abukokini kes akadedeŋ, aitodolikin akanyunyura mamakee kokidin kakwap nako Misiri. </span></span><span data-usfm="EZK.20.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 32:12; Mar 14:13.</span></span><span class="ChapterContent_content__RrUqA"> Konye eswama eoŋ nun kanuka ekakiror, kinyek amoromoroo kakonyen nuka atekerin nukejaas kesi, nuketejenunor mamakee, ketolomu kakwap nako Misiri. </span></span><span data-usfm="EZK.20.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kwaŋin ketolomu kes kakwap nako Misiri, kayana modin, </span></span><span data-usfm="EZK.20.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:8; Nek 9:13; Rom 10:5; Leb 18:5.</span></span><span class="ChapterContent_content__RrUqA"> Kainak ikakisila, ketejenu ikatubesia, luejaria ituŋanan arai kiswama kes, </span></span><span data-usfm="EZK.20.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 31:13-17; 20:8; Ikis 5:12; Nek 9:14.</span></span><span class="ChapterContent_content__RrUqA"> Bobo da kainak akasabaton, araut aanyunet kidinikec ka eoŋ, tetere ejenunete ebe arai eoŋ EJAKAIT loetalauni kes, </span></span><span data-usfm="EZK.20.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 1:25.</span></span><span class="ChapterContent_content__RrUqA"> Konye kepaliik ekek loka Isirael kamodiŋ: mam alosenenete kokisilaka, kogiroto ikatubesia luejaria ituŋanan arai kiswama kes; komunaasi noi akasabaton,</span></span></div><div class="ChapterContent_p__dVKHb"><span data-usfm="EZK.20.13" class="ChapterContent_verse__57FIw"><span class="ChapterContent_content__RrUqA">“Kasodi kener abukokini kes akadedeŋ kamodiŋ, amudiar kes. </span></span><span data-usfm="EZK.20.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye eswama eoŋ ŋun kanuka ekakiror, kinyek amoromoroo kakonyen nuka atekerin, kanuetolomunia kes kakonyenekec. </span></span><span data-usfm="EZK.20.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 95:11; Mar 14:26-35.</span></span><span class="ChapterContent_content__RrUqA"> Bobo da kekeu akakan mamakec kamodiŋ, kenyek ayaun kes toma akwap naainakinit, naeleleete akile ka esik, ŋes aibuses naka akwapin kere. </span></span><span data-usfm="EZK.20.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:39; Sab 78:37; Esk 14:3,4; Amo 5:25,26; Asw 7:42,43.</span></span><span class="ChapterContent_content__RrUqA"> Naarai aneroto ikatubesia, komam elosenenete kokisilaka, komunaasi da akasabaton: naarai atupanarete ikecetauon aputosiakec, </span></span><span data-usfm="EZK.20.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 24:10; Sab 78:38; Nek 9:19.</span></span><span class="ChapterContent_content__RrUqA"> Konye kitim akakoŋu, kenyek amudiar kes, kwabo mam abu kapia kes cut kamodiŋ,</span></span></div><div class="ChapterContent_p__dVKHb"><span data-usfm="EZK.20.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Kasodi alimokin ikecedwe kamodiŋ ebe, Sirilosenenete kokisila luka lukapapaakus, ido siriricenenete itubesiakec, kwabo sirikimunaaros kaputosiakec, </span></span><span data-usfm="EZK.20.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 5:32–12:32.</span></span><span class="ChapterContent_content__RrUqA"> Arai eoŋ EJAKAIT Ekusideke, kolosenenete kokisilaka, koricenenete ikatubesia, kiswamaenenete, </span></span><span data-usfm="EZK.20.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:11; Nek 13:17-19.</span></span><span class="ChapterContent_content__RrUqA"> ido kitalautu akasabaton; eraunete aanyunet kidinikus ka eoŋ, tetere ijenunete ebe arai eoŋ EJAKAIT Ekusideke. </span></span><span data-usfm="EZK.20.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 25:1,2; Ikis 9:23,24.</span></span><span class="ChapterContent_content__RrUqA"> Konye kepaliikis idwe; mam kelosenenete kokisilaka, kwabo mam kericenenete itubesiaka aiswamaenen, luejaria ituŋanan, arai kiswama kes; komunaasi da akasabaton.</span></span></div><div class="ChapterContent_p__dVKHb"><span data-usfm="EZK.20.21" class="ChapterContent_verse__57FIw"><span class="ChapterContent_content__RrUqA">“Kasodi kener abukokin kes akadedeŋ, aitodolikin akanyunyura mamakec kamodiŋ. </span></span><span data-usfm="EZK.20.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:38.</span></span><span class="ChapterContent_content__RrUqA"> Konye kenyaku akakan, keswama kanuka ekakiror, kinyek amoromoroo kakonyen nuka atekerin kanuetolomunia kes kakonyenekec, </span></span><span data-usfm="EZK.20.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:64; Sab 106:27; Leb 26:33.</span></span><span class="ChapterContent_content__RrUqA"> Bobo da kekeu akakan mamakec kamodiŋ ebe, eweliweli kes toma atekerin, esiarisiari kes toma akwapin; </span></span><span data-usfm="EZK.20.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 6:9; Mk 7:22.</span></span><span class="ChapterContent_content__RrUqA"> Naarai mam apotu kiswamata ikatubesia, konye koneroto ikakisila, komunaasi da akasabaton, ido emielas akecekonye aputosia nuka lukapapaakec. </span></span><span data-usfm="EZK.20.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 81:12; Rom 1:24.</span></span><span class="ChapterContent_content__RrUqA"> Bobo da abu kainak kes ikisila lumam ejok, ka itubesia lumam ejariata. </span></span><span data-usfm="EZK.20.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:17; 2 Siit 28:3; Yer 32:35; Esk 16:20,21.</span></span><span class="ChapterContent_content__RrUqA"> Kamuna kes kanuka ainakinetakec, naarai kitotorenenoto ikiyaikec kere akim, tetere etisiliori kes, kojenutu ebe arai eoŋ EJAKAIT,</span></span></div><div class="ChapterContent_p__dVKHb"><span data-usfm="EZK.20.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 1:23.  </span></span><span class="ChapterContent_content__RrUqA">“Aso do, okoku loka etuŋanan, kinera kekek loka Isirael, kolimok ebe, Inera kwanata Ejakait EDEKE ebe: Kanuka nu bobo ŋes kamoromorooto lukapapaakus, naarai apotu kepaliikis eoŋ. </span></span><span data-usfm="EZK.20.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 57:5; Esk 16:19.</span></span><span class="ChapterContent_content__RrUqA"> Naarai naadaunia ayaun kes akwap, nakekeu akakan ainakin kes, kosodete nakeanyuniata eukot loeoia, ka ekitoi loetumit, koinakis kanen asubanakec, koinakis kanen ainakinetakee nuitunyunyurikinete; kanen da kisupuruut asakatakec nueuru saa, kobukonokinete kanen ainakinetakec numatan. </span></span><span data-usfm="EZK.20.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kasodi alimokin kes ebe, Aibois naicelelei nailosete apolouke inyo? Kosodi komaikinai ekekiror Bama </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">20:29 </span><span class="ft">Apolouke Aibois naicelelei.</span></span></span><span class="ChapterContent_content__RrUqA"> kiton lolo. </span></span><span data-usfm="EZK.20.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Aso do kolimok ekek loka Isirael ebe, Inera kwanata Ejakait EDEKE ebe: Imunaaros ca kwape kejaar epone loka lukapapaakus? Ido idotearos ca atupar italesiakec? </span></span><span data-usfm="EZK.20.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 1:27,28; Sek 7:13; Mat 25:11,12.</span></span><span class="ChapterContent_content__RrUqA"> Naiinanakiniata ainakinetakus, naitotorioto idwekus akim, imunaaros ca kaputosiakus kere kiton lolo, Aso kinisete ca eoŋ, WU ekek loka Isirael? Ebala Ejakait EDEKE ebe, Kwape ajaria, mam kiŋisete eoŋ.</span></span></div><div class="ChapterContent_p__dVKHb"><span data-usfm="EZK.20.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 11:5.  </span></span><span class="ChapterContent_content__RrUqA">“Kanin da naelomari otauonokus mam ejaun nepetai da; naarai ineras ebe, ‘Kirauni kwape atekerin, kwape ikekia luka akwapin, aijaanakin ikito ka amor.’</span></span></div><div class="ChapterContent_p__dVKHb"><span data-usfm="EZK.20.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 21:5.  </span></span><span class="ChapterContent_content__RrUqA">“Ebala Ejakait EDEKE ebe, Kwape ajaria, abeit arauni ekabakakus kakan nakagogon, kakan da naerioro, kadeden naebukoro. </span></span><span data-usfm="EZK.20.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Ido kalemuni katekerin, katukonok yes alemun kakwapin nukiisiarakinio, kakan nakagogon, kakan da naerioro, kadeden naebukoro. </span></span><span data-usfm="EZK.20.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 17:20.</span></span><span class="ChapterContent_content__RrUqA"> Kayauni amodiŋ naka atekerin, ido kipuri kaŋina kayes kasesenas kakonyen. </span></span><span data-usfm="EZK.20.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:21.</span></span><span class="ChapterContent_content__RrUqA"> Ebala Ejakait EDEKE ebe, Kwape kapurio kalukapapaakus kamodiŋ naka akwap nako Misiri, kwape kwaŋin ŋes kipurio kayes da. </span></span><span data-usfm="EZK.20.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:32; Yer 33:13.</span></span><span class="ChapterContent_content__RrUqA"> Ketotori yes kwap kebela, ketolomari olomorut loka aitutuket; </span></span><span data-usfm="EZK.20.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 34:17; 13:9; Mat 3:12; Sab 95:11; 1 Kor 10:5; Bur 4:6.</span></span><span class="ChapterContent_content__RrUqA"> apiari lukepali kotomakus, ka nul da luediakarete mama ajai: alemuni kakwap naiboioto, konye mam elomarete akwap naka Isirael. Ŋenunete do ebe arai eoŋ EJAKAIT.</span></span></div><div class="ChapterContent_p__dVKHb"><span data-usfm="EZK.20.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 81:12; Amo 4:4; Awa 21:27; Isa 1:13; Yer 7:9-11; Esk 23:38.  </span></span><span class="ChapterContent_content__RrUqA">“Inera kwanata Ejakait EDEKE ebe: Ka jo da, wu ekek loka Isirael, koloto kiiaanak ninitunanan aputosiake, amear lolo, arai kiineroro akiirar eoŋ: konye mam bobo imunaarete ekakiror lokalaunan kainakinetakus, ka aputosiakus.</span></span></div><div class="ChapterContent_p__dVKHb"><span data-usfm="EZK.20.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 2:2; 56:7; Esk 17:23; Sek 8:20; Mal 3:4; Rom 12:1.  </span></span><span class="ChapterContent_content__RrUqA">“Ebala Ejakait EDEKE ebe, Naarai koronataka lokalaunan, koronat loka aicelel naka Isirael, kanen kejaanakinia ekek kere loka Isirael, kes kere, kakwap: kanen ŋes acamunia kes, kanen da eburaa ainakinetakus, ka araito nugeet nuka ainakinetakus, ka iborokus kere lukalaunak. </span></span><span data-usfm="EZK.20.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Acamuni yes kwape asakat naeuru saa, nakalemunia ayaun katekerin, katukonok alemun kakwapin nukiisiarakinitai; ketalaunio kamakus kakonyen nuka atekerin. </span></span><span data-usfm="EZK.20.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 24:7; Yok 17:3; Esk 36:23; 11:17.</span></span><span class="ChapterContent_content__RrUqA"> Ŋenunete do ebe arai eoŋ EJAKAIT, naketolomaria akwap naka Isirael, akwap naabu kekeu akakan ainakin lukapapaakus. </span></span><span data-usfm="EZK.20.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:61; Leb 26:39; Kos 5:15.</span></span><span class="ChapterContent_content__RrUqA"> Kosodete iitunete kaŋina ikusirotin, ka aswamisiokus kere, nuipotu komunaarotor; kikadakinete kanuka aronisiokus kere nuiswamato. </span></span><span data-usfm="EZK.20.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 24:24; 36:22.</span></span><span class="ChapterContent_content__RrUqA"> Ebala Ejakait EDEKE ebe, Ŋenunete ebe arai eoŋ EJAKAIT nakeswamakiniata yes kanuka ekakiror, mere kwape ejaatar irotinikus lueroko, karaida kwape ejaatar aswamisiokus nukasilianut.”</span></span></div><div class="ChapterContent_p__dVKHb"><span data-usfm="EZK.20.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.20.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Kobu akirot naka EJAKAIT mama ajai ebe: </span></span><span data-usfm="EZK.20.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">“Okoku loka etuŋanan, kitete akonikonyen eŋalakimak, kolimonok akonikirot kobei eŋalakimak, kodwarak amagoro naka ais nakotoma Eŋalakimak. </span></span><span data-usfm="EZK.20.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 21:14; Luk 23:31; Esk 21:4.</span></span><span class="ChapterContent_content__RrUqA"> Kolimok amagoro naka Eŋalakimak ebe, Kiira akirot naka EJAKAIT: inera kwanata Ejakait EDEKE ebe, Koany enokokini akim mamakon, kicwe nolikltoi loepesit kotomakon, ka nolikitoi loeoŋit: mam itudenio aipelonoreta nuka akim naesarani, enyami akim akonyen kere ageun kenalakimak kiton agolitomei. </span></span><span data-usfm="EZK.20.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Eanyunete awat kere ebe eoŋ EJAKAIT enokokinit: mam itudenio.” </span></span><span data-usfm="EZK.20.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Kasodi atemar atiar, “Wu okwe Ejakait EOEKB! Kabalas eoŋ ebe, c Mere ŋes eketataman loka awaragasia?’”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 20<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.20">Learn More About Ebaibuli</a></div>