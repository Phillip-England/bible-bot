<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 43</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.43" class="ChapterContent_chapter__uvbXo">
         <div class="ChapterContent_label__R2PLt">43</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.43.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 10:19.  </span></span><span class="ChapterContent_content__RrUqA"> Kosodi kokau kayau orute, ŋes erute loeseseni kide, </span></span><span data-usfm="EZK.43.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 6:3; Esk 3:23; 9:3; 10:3-4,18-19; 11:22-23; Apu 1:15; 18:1.</span></span><span class="ChapterContent_content__RrUqA"> Ido koany, kobu aibuses naka Edeke loka Isirael korot lokokide: eporotoke da kwa pe eporoto loka akipi nuipu; kiliyau akwap kanuka akeibuses.</span></span></div><div class="ChapterContent_p__dVKHb"><span data-usfm="EZK.43.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.43.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 1:4; 3:23; Yer 1:10.  </span></span><span class="ChapterContent_content__RrUqA"> Kosuhite bala atakanu naka aitapoet naanyunit, bala aitapoet naabu kaany naabunio ŋesi amudiar ere: ekote aitapoeta bala aitapoet naabu kaany koeor Kebar; kebiror ebuburia. </span></span><span data-usfm="EZK.43.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 10:19.</span></span><span class="ChapterContent_content__RrUqA"> Koloma aibuses naka EJAKAIT oyekalu korot loka erute loeseseni kide. </span></span><span data-usfm="EZK.43.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 3:12; 1 Ika 8:10.</span></span><span class="ChapterContent_content__RrUqA"> Kadaka Emoyo eoŋ, kayana kiton alaro nakotoma; ido koany, kileleba aibuses naka EJAKAIT togo.</span></span></div><div class="ChapterContent_p__dVKHb"><span data-usfm="EZK.43.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.43.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 40:3.  </span></span><span class="ChapterContent_content__RrUqA"> Kobwoi etuŋanan kosiepika, keira eporoto loenera keoŋ kotogo. </span></span><span data-usfm="EZK.43.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 99:1,5; 68:16; 1 Siit 28:2; Any 25:8; Leb 26:12,30; Esk 39:7; Yer 16:18.</span></span><span class="ChapterContent_content__RrUqA"> Katema eoŋ atiar, “Okoku loka etuŋanan, na ŋes aibois naka eicolonoka, ka aibois naka aicaketa nuka akejeka, naeboio kidin ka idwe luka Isirael ikar kere. Kwabo mam bobo idwe luka Isirael emunaarete ekakiror lokalaunan, karaida kes, karaida ikabakanakec, kanuka eporokee, ido kanuka atesin nuka ikabakanakec kotoma aiboisiokec nuiceleleete; </span></span><span data-usfm="EZK.43.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 16:14.</span></span><span class="ChapterContent_content__RrUqA"> Kanuka aiduk aririkee naka ekek eiduny karirika, ategerioitikec eiduny kategerioitika, ajai arwatat bon kidin eoŋ ka kes. Amunaasi ekakiror lokalaunan, kanuka italesiakec lueswamaete: kanuka ŋun etanana kes kanuka akanyunyura. </span></span><span data-usfm="EZK.43.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kwana kolemasi ca kesi eporokee, ka atesina nuka ikabakanakec neelwana kamakaŋ, asa eboienenei kokidinikec ikar kere.</span></span></div><div class="ChapterContent_p__dVKHb"><span data-usfm="EZK.43.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.43.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 40:4.  </span></span><span class="ChapterContent_content__RrUqA">“Ijo da okoku loka etuŋanan, kitodik ekek loka Isirael etogo lo, tetere irumete ileic kanuka numam adolitekec: kitemoto aputoke. </span></span><span data-usfm="EZK.43.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 44:5,6; Mat 28:20.</span></span><span class="ChapterContent_content__RrUqA"> Ido arai irumete ileic kanuka ŋun kere nueswamata, kitejenik kes asubunet naka etogo, ka aputoke, ka alomaretake, ka alomunetake, ka asubunetake kere, ka aicorakinetake, ka asubunetake kere, ka ikisilake kere, kiwadik kakonyenekee: tetere ericete asubuneteke kere, ka aicorakinetake kere, ka aswam da. </span></span><span data-usfm="EZK.43.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 93:5; Esk 40:2; Apu 21:27.</span></span><span class="ChapterContent_content__RrUqA"> Lo ŋes ekisil loka etogo: kuju aidi naka eronat kiton osaŋeke kere airimor eraun nakalaunan noi. Koany, ŋol ŋes ekisil loka etogo.</span></span></div><div class="ChapterContent_p__dVKHb"><span data-usfm="EZK.43.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.43.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 40:5; Any 27:1-2; 2 Siit 4:1.  </span></span><span class="ChapterContent_content__RrUqA">“Nu kes aitemisio nuka etem kokubitin: (ekubit ŋes ekubit ka alalau naka etau loka akan:) kwapuke amukurur ekubit, alalauke ekubit, ka atokitoitike airimor aituk atutubet naka ekubit: nen ŋes kwap naka etem. </span></span><span data-usfm="EZK.43.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Ageun kokwap naejai kwap kiton amurut nakokwap ikubitin iarei, alalauke ekubit; ido ageun kamurut naedit kiton amurut naepol, ikubitin iwonon, alalau da ekubit. </span></span><span data-usfm="EZK.43.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Ido etem lokokuju ikubitin iwonon, ido ageun kokiala loka etem kiton kuju ejaunos amumwar aoŋon. </span></span><span data-usfm="EZK.43.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Aojau naka ekiala loka etem eraun ikubitin itomon kaarei, alalau da ikubitin itomon kaarei, koriakas iwaitinike kere iwonon. </span></span><span data-usfm="EZK.43.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:26.</span></span><span class="ChapterContent_content__RrUqA"> Amurut da koriana alalau ka aojau ikubitin itomon ka luonon; atokitoitike eraun atutubet naka ekubit, kokwapuke ekubit airimor: esesenete akedoketa kide.”</span></span></div><div class="ChapterContent_p__dVKHb"><span data-usfm="EZK.43.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.43.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 1:5; Bur 9:18-22; Any 29:35-37.  </span></span><span class="ChapterContent_content__RrUqA"> Katema eoŋ atiar, “Okoku loka etuŋanan, inera kwanata Ejakait EDEKE ebe: Nu kes aicorakineta nuka etem: kapaaran naiswamaata, ainakinia ainakineta nuicweio, ka abwatanakin aokot. </span></span><span data-usfm="EZK.43.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:27,35; Isa 61:5; Yer 33:18; Esk 40:46; Any 29:10; Leb 8:14,15.</span></span><span class="ChapterContent_content__RrUqA"> Ebala Ejakait EDEKE ebe, Iinakini isasedotin Ilebin lukaur naka Sadok, Iueapiete keoŋ aijaanakin eoŋ, emoŋ lotobait araun ainakinet naka adiakaret. </span></span><span data-usfm="EZK.43.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ilemuni aokotoke, ibwaikini amumwarake aoŋon, ka agoria aoŋon nuka amurut, ka atokitoit airimor: kwaŋin itesegia ŋes, iluei da. </span></span><span data-usfm="EZK.43.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:14; Bur 13:11.</span></span><span class="ChapterContent_content__RrUqA"> Ilemuni da emoŋ lotobait loka ainakinet naka adiakaret, icweio ŋes kaibois naeseunitai naka etogo, kokina kaibois nakalaunan. </span></span><span data-usfm="EZK.43.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi kapaaran nakiareit iinakini ekoroi lomam eŋwalit araut ainakinet naka adiakaret; itesegete etem, kwape etesegitotor komon lotobait. </span></span><span data-usfm="EZK.43.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Naidaunia aiteseg, iinakini emoŋ lotobait lomam eŋwalit, ka emerekek lomam eŋwalit loelemunio kosipan. </span></span><span data-usfm="EZK.43.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 2:13.</span></span><span class="ChapterContent_content__RrUqA"> Isukunyikini kes akonyen nuka EJAKAIT, eeakanakinete isasedotin abalaŋ, einakinete kes araut ainakinet naicweio mama ejai EJAKAIT. </span></span><span data-usfm="EZK.43.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:35.</span></span><span class="ChapterContent_content__RrUqA"> Kapaarasia akanykaarei itemonokinene ŋinipaaran akinei araut ainakinet naka adiakaret: ido itemonokinete emoŋ lotobait, ka emerekek lomam eŋwalit loelemunio kosipan. </span></span><span data-usfm="EZK.43.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Apaarasia akanykaarei ilueete kanuka etem, itesegarete; kwaŋin ŋes etiakariata. </span></span><span data-usfm="EZK.43.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 9:1; Yob 42:8.</span></span><span class="ChapterContent_content__RrUqA"> Kosodi kedautu apaarasia ŋun, edoli apaaran nakikanyetekauni, ka aiyatanakin da, einanakinete isasedotin ainakinetakus nuieweio, ka ainakinetakus nuka ainapakin kotem. Ebala Ejakait EDEKE ebe, Kaeamuni do yes.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 43<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.43">Learn More About Ebaibuli</a></div>