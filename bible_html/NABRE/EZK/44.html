<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 44</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.44" class="ChapterContent_chapter__uvbXo">
         <div class="ChapterContent_label__R2PLt">44</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.44.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 43:1.  </span></span><span class="ChapterContent_content__RrUqA"> Kosodi kenyak korot lokorute lokokiŋa loka aiboisnakalaunan, loeseseni kide; ido kegolol. </span></span><span data-usfm="EZK.44.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Katema EJAKAIT eoŋ atiar, “Esalakini erute lo egolol, mam enaario, kwabo emamuun ituŋanan yenelomari, naarai aloma EJAKAIT, Edeke loka Isirael nen; ŋes agolere. </span></span><span data-usfm="EZK.44.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 6:12; Pil 2:8; Age 31:54; Esk 46:2,8.</span></span><span class="ChapterContent_content__RrUqA"> Iboikin ekapolon nen, korai ekapolon, anyamanakin atap nen kakonyen nuka EJAKAIT; elomari korot loka agola nalomaret naka erute, ido elomuni korot ŋopeŋol.”</span></span></div><div class="ChapterContent_p__dVKHb"><span data-usfm="EZK.44.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.44.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 3:23; 1:28.  </span></span><span class="ChapterContent_content__RrUqA"> Kosodi kayana korot lokorute loka agolitomei koinaren ketogo; kasesen, ido koany, kileleba aibuses naka EJAKAIT togo loka EJAKAIT: kebiror ebuburia. </span></span><span data-usfm="EZK.44.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 40:4.</span></span><span class="ChapterContent_content__RrUqA"> Katema EJAKAIT eoŋ atiar, “Okoku loka etuŋanan, kibwaik ekonitau noi, kosesen kakonikonye, ido kiira kakoniki ŋun kere nukalimokini jo nuka aicorakineta kere nuka etogo loka EJAKAIT, ka ikekisila kere: ido kibwaik ekonitau noi luelomanarete togo, ka luelomanarete da aibois nakalaunan. </span></span><span data-usfm="EZK.44.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 2:5; 1 Pet 4:3.</span></span><span class="ChapterContent_content__RrUqA"> Ido ilimonokini lukepali, kes ekek loka Isirael ebe, Inera kwanata Ejakait EDEKE ebe: Wu jo ekek loka Isirael, kodautu italesiakus kere, </span></span><span data-usfm="EZK.44.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 21:28; Esk 7:20; Leb 26:41; 21:6; 3:16.</span></span><span class="ChapterContent_content__RrUqA"> naarai itolomununete imo, lumam ekepitai kotauon, ido Iumam ekepitai kawat, ajaut toma aiboisika nakalaunan, amunaar ekatogo, naiinanakiniata ikanyamat, atarion, ka aokot da. Ibilata yesi akaitutuket, aiyatakin italesiakus kere. </span></span><span data-usfm="EZK.44.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 22:2; Mar 18:3; 2 Tim 4:1.</span></span><span class="ChapterContent_content__RrUqA"> Kwabo mam iricito ikaboro lukalaunak: konye ibwaikis yesi imo araut ikaricak akaibois nakalaunan.</span></span></div><div class="ChapterContent_p__dVKHb"><span data-usfm="EZK.44.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.44.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 50:16.  </span></span><span class="ChapterContent_content__RrUqA">“Inera kwanata Ejakait EDEKE ebe: Emamuun emoit lomam ekepitai kotau, ido lomam ekepitai kakuan, loelomari aiboisika nakalaunan, emoit kere loejaunun toma odwe luka Isirael. </span></span><span data-usfm="EZK.44.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 23:8; Nek 9:34; Yer 23:11; Esk 22:26.</span></span><span class="ChapterContent_content__RrUqA"> Konye Ilebin lualuluasi kamakaŋ, luapaasi kamakaŋ atupar aputosiakec, naapaaria Isirael, ibwokete kesi numam adolitekec. </span></span><span data-usfm="EZK.44.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 26:1; Mar 16:9.</span></span><span class="ChapterContent_content__RrUqA"> Konye eraunete kesi ikejaanakinak kotoma aiboisika nakalaunan, aanyanar korutei luka etogo, kijaanakinete da kotogo: earanakinete nul ainakinet naicweio, ka asubanit kanuka ituŋa, ido ebwoenenete kakonyenekec aijaanakin kes. </span></span><span data-usfm="EZK.44.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 106:26.</span></span><span class="ChapterContent_content__RrUqA"> Ebala Ejakait EDEKE ebe, Naarai kijaanakis kes kakonyen nuka aputosiakec, koraut ekomio kanumam adolit mama ejai ekek loka Isirael; ŋes ekeikinia akakan aluikin kes, ido ibwokete numam adolitekec. </span></span><span data-usfm="EZK.44.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 18:3; Esk 32:30.</span></span><span class="ChapterContent_content__RrUqA"> Kwabo mam ikunyunete diekan, aitodol aswam naka esasedoti mamakaŋ, karaida aikunyakin idio koboroka lukalaunak, ka iboro da lukalaunak noi; konye ibwokete ikeceleic, kanuka italesiakee lueswamaenenete, </span></span><span data-usfm="EZK.44.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 23:28,32.</span></span><span class="ChapterContent_content__RrUqA"> Konye etuluori kes ikaricak etogo, kanuka aijaanakin kere nakotoma, kanuka akiro kere da nuiswamao kanen.</span></span></div><div class="ChapterContent_p__dVKHb"><span data-usfm="EZK.44.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.44.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 40:46; 1 Sam 2:35; Ikis 10:8.  </span></span><span class="ChapterContent_content__RrUqA">“Ebala Ejakait EDEKE ebe, Konye isasedotin Ilebin, odwe luka Sadok, luaricenenete akaibois nakalaunan, naapaariata idwe luka Isirael kamakaŋ, nul kes ikunyunete diekan, aijaanakin eoŋ; ebwoete kakonyeneka ainakin eoŋ atarion ka aokot. </span></span><span data-usfm="EZK.44.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 41:22; Mal 2:7.</span></span><span class="ChapterContent_content__RrUqA"> Elomanarete kesi aiboisika nakalaunan, ikunyununete omesaka, aijaanakin eoŋ, ido ericete akakiro. </span></span><span data-usfm="EZK.44.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 28:39-43; Leb 16:4.</span></span><span class="ChapterContent_content__RrUqA"> Kosodi kanen naelomanariata orutei luka alaro nakotoma, enapenenete inapen luka ebaputa; kwabo mam enapenenete lukajul, naijaanakiniata korutei luka alaro nakotoma, kotoma da. </span></span><span data-usfm="EZK.44.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ejaenenas igoen lukieniena luka ebaputa akwesikee, ka epale loka ebaputa kanabesikec; mam enapenenete ibore kere yenisinyinyiri. </span></span><span data-usfm="EZK.44.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 42:14; Any 29:37; Leb 16:23.</span></span><span class="ChapterContent_content__RrUqA"> Kosodi naelomununiata alaro nakokina, ŋes alaro nakokiŋa naka ituŋa, elacenenete inapenekec luejaanakiniata, kinadakis agolai nukalaunak; kosodete ainap inapen ice, tetere mam italaunete ituŋa kinapenekec. </span></span><span data-usfm="EZK.44.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 28:7; Leb 21:5.</span></span><span class="ChapterContent_content__RrUqA"> Ido mam ebarenenete akwesikec, karaida aipit itim; konye enerenenete itimakec. </span></span><span data-usfm="EZK.44.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:15; 1 Tim 3:3; Leb 10:9.</span></span><span class="ChapterContent_content__RrUqA"> Mam emasenenei ediosasedoti ebino, naelomariata alaro nakotoma. </span></span><span data-usfm="EZK.44.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 21:7,13-14.</span></span><span class="ChapterContent_content__RrUqA"> Kwabo mam emanyenenete apuserut, karaida naerenearitai; konye komanyenenete abekon nuka aur naka ekek loka Isirael, arai apuserut nakerai apuserut naka esasedoti. </span></span><span data-usfm="EZK.44.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mal 2:7; Leb 10:10.</span></span><span class="ChapterContent_content__RrUqA"> Ido isisianakinete kesi ikatuŋa atiaketait kwape ejaar kidin yenikalaunan ka yenika ituŋa kere, itejenikinete da atiaketait kwape eiaar kidin yenimam elai ka yenelai. </span></span><span data-usfm="EZK.44.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:8; 1 Tim 4:12; Esk 22:26.</span></span><span class="ChapterContent_content__RrUqA"> Etubonokinete kesi naeiaatatar ipegeta; etubonokinete kwape ejaatar ikatubesia. Koricito ikakisila ka akaicorakineta opueinoka kere Iuescunitai; kitalaununete da asabatonoka. </span></span><span data-usfm="EZK.44.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 21:1-4.</span></span><span class="ChapterContent_content__RrUqA"> Mam ikunyanakinete yenikatwan amunaaror: konye kanuka papa, arai toto, arai ikokukec yenisapat arai yenipese, arai onaee, arai kinaei naemamei ekiliokit, epedorete amunaar. </span></span><span data-usfm="EZK.44.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 6:10.</span></span><span class="ChapterContent_content__RrUqA"> Kedau aitesegaario, kimarakinai apaarasia akanykaarei. </span></span><span data-usfm="EZK.44.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:3.</span></span><span class="ChapterContent_content__RrUqA"> Ebala Ejakait EDEKE ebe, Kosodi kapaaran naelomaria aibois nakalaunan, alaro nakotoma, aijaanakin aibois nakalaunan, einakini ber ainakineteke naka adiakar.</span></span></div><div class="ChapterContent_p__dVKHb"><span data-usfm="EZK.44.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.44.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 10:9; Yos 13:14,33; Esk 45:4; Mar 18:20.  </span></span><span class="ChapterContent_content__RrUqA">“Eiaunete kairumet; arai eoŋ airumetekee: kwabo mam iinanakinete alup kotoma Isirael; arai eoŋ alupokec. </span></span><span data-usfm="EZK.44.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 6:18; Mar 18:8-19.</span></span><span class="ChapterContent_content__RrUqA"> Enyamenenete ainakineta nuka akiria, ka ainakineta nuka adiakar, ka ainakineta nuka aronis; ido ŋinibore yenipoliatai koIsirael eraun yenikee. </span></span><span data-usfm="EZK.44.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:20; Awa 3:9.</span></span><span class="ChapterContent_content__RrUqA"> Ka luegeete kere luka araito kere nugeet, ka ŋiniinakinet kere naka ŋinibore kere, naka ainakinetakus kere, eraununos nuka isasedotin: iinanakinete da isasedotin atapakus nakainumunum, tetere isirerenio ekonitogo. </span></span><span data-usfm="EZK.44.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:31; Leb 22:8.</span></span><span class="ChapterContent_content__RrUqA"> Mam enyamenenete isasedotin ibore kere yenetwani bon, arai yenepoopootai, arai akweny, arai itiaŋ.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 44<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.44">Learn More About Ebaibuli</a></div>