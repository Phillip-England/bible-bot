<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 48</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.48" class="ChapterContent_chapter__uvbXo">
         <div class="ChapterContent_label__R2PLt">48</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.48.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 34:7-9; Esk 47:15.  </span></span><span class="ChapterContent_content__RrUqA"> “Lu kes ikiroria luka atekerin; ageun koikor loka agolitomei, kariri kerot loka Ketulon kiton neelomarere Kamat, kiton Kasar-enan koikor loka Damasiko, kari naka agolitomei eiduny Kamat; iikorunokec kide ka to; Dan, akorakinet adiopet. </span></span><span data-usfm="EZK.48.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Koikor loka Dan, ageun kokide kiton to; Aser, akorakinet adiopet. </span></span><span data-usfm="EZK.48.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koikor loka Aser, ageun kokide kiton to; Naputali, akorakinet adiopet. </span></span><span data-usfm="EZK.48.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Koikor loka Naputali, ageun kokide kiton to; Manase, akorakinet adiopet. </span></span><span data-usfm="EZK.48.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Koikor loka Manase, ageun kokide kiton to; Epuraim, akorakinet adiopet, </span></span><span data-usfm="EZK.48.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Koikor loka Epuraim, ageun kokide kiton to; Reuben, akorakinet adiopet, </span></span><span data-usfm="EZK.48.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koikor loka Reuben, ageun kokidekiton to; Yuda, akorakinet adiopet.</span></span></div><div class="ChapterContent_p__dVKHb"><span data-usfm="EZK.48.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.48.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 45:1.  </span></span><span class="ChapterContent_content__RrUqA"> Koikor loka Yuda, ageun kokide kiton to, ejaun ainakinet naiinakinete, alalauke ikubitin ilukumin akaisaarei ka lukany, aojauke kwape akorakinet adiopet, ageun kokide kiton to: ejaun da aibois nakalaunan kidinike. </span></span><span data-usfm="EZK.48.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Aojau naka ainakinet naiinakinete mama ejai EJAKAIT eraun ikubitin ilukumin akaisaarei ka lukany, alalauke da ilukumin itomon. </span></span><span data-usfm="EZK.48.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Ido ainakinet nakalaunan eraun naka nul, kes isasedotin, agolitomei aoiauke ikubitin ilukumin akaisaarei ka lukany, to alalauke ilukumin itomon, kide alalauke ilukumin itomon, eŋalakimak da aojauke ilukumin akaisaarei ka lukany: ejaun da aibois nakalaunan naka EJAKAIT kidiŋike. </span></span><span data-usfm="EZK.48.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:4,5; Nek 9:34; Yer 23:11; Esk 22:26; 44:10; Sep 3:4; Mal 2:7,8.</span></span><span class="ChapterContent_content__RrUqA"> Eraun naka isasedotin luitalaunitai lukodwe luka Sadok, luarieito akaieorakinet; lumam apotu kopaasi naapaariata idwe luka Isirael, kwape apaariata Ilebin, </span></span><span data-usfm="EZK.48.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Eraun kamakec ainakinet naelemunio kainakinet naka akwap, aibois nakalaunan noi, koikor loka Ilebin. </span></span><span data-usfm="EZK.48.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Edumunete Ilebin eiduny keikor loka isasedotin ikubitin ilukumin akaisaarei ka lukany kaojau, ka ilukumin itomon kalalau. Aojau kere ikubitin ilukumin akaisaarei ka lukany, ka alalauke da ilukumin akaisaarei. </span></span><span data-usfm="EZK.48.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:29; Leb 27:10.</span></span><span class="ChapterContent_content__RrUqA"> Ido mam egwelanarete, karaida aisiceanar adiokalup kaŋun, karaida araito nugeet nuka akwap mam eraunos nuka ice: naarai eraas nukalaunak mama ejai EJAKAIT.</span></span></div><div class="ChapterContent_p__dVKHb"><span data-usfm="EZK.48.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.48.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 20:5; Esk 42:20; 44:23; 45:6.  </span></span><span class="ChapterContent_content__RrUqA">“Ikubitin ilukumin ikany luideuna kalalau, ka akaisaarei ka lukany kaoiau, eraunos luebeete ituŋa kere, luka ere, aiboienenoo ka araut ironyia. Ejaun ere kidinike; </span></span><span data-usfm="EZK.48.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">nu kes aitemisioke; kowai loka agolitomei ikubitin ilukumin iwonon ka akwat akany, kowai loka eŋalakimak ilukumin iwonon ka akwat akany, kowai lokokide ilukumin iwonon ka akwat akany, kowai da loko to ilukumin iwonon ka akwat akany. </span></span><span data-usfm="EZK.48.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Eiaunete ere ironyia; kari naka agolitomei ikubitin akwat aarei ka akaisakany, kari naka eŋalakimak akwat aarei ka akaisakany, kari nakokide akwat aarei ka akaisakany, kari nakoto da akwat aarei ka akaisakany. </span></span><span data-usfm="EZK.48.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Luideuna kaoiau kowai loka ainakinet nakalaunan ikubitin ilukumin itomon kide, ka ilukumin itomon to; idunyasi kainakinet nakalaunan. Amioke da eraunos inyamat luka nul luiswamaete kore. </span></span><span data-usfm="EZK.48.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Apu 7:5.</span></span><span class="ChapterContent_content__RrUqA"> Ŋul da luiswamaete kore, luka atekerin kere nuka Isirael ekorienenete. </span></span><span data-usfm="EZK.48.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 24:5; Isa 33:20; Apu 21:16.</span></span><span class="ChapterContent_content__RrUqA"> Ainakinet kere eraun aojau ikubitin ilukumin akaisaarei ka lukany, alalau da ilukumin akaisaarei ka lukany: iinakinete ainakinet nakalaunan korianas kowaitin iwonon, nepepe kalup nuka ere.</span></span></div><div class="ChapterContent_p__dVKHb"><span data-usfm="EZK.48.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.48.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 18:1; Isa 2:2; 11:10; Kos 1:11; Kag 2:7,9; Mat 11:28; 13:16,17; Yok 12:32; Rom 15:9,12; Apu 2:1; 21:3.  </span></span><span class="ChapterContent_content__RrUqA">“Atutubet naideuna eraun naka ekapolon, eiduny kainakinet nakalaunan, ka alup nuka ere, epuwai ka epuwai, kosiep loka ikubitin ilukumin akaisaarei ka lukany luka ainakinet atereikin eikor lokokide, kosiep loka ikubitin ilukumin akaisaarei ka lukany atereikin eikor lokoto, atereikina akorakineta, eraun naka ekapolon. Ainakinet nakalaunan, ka aibois nakalaunan naka etogo eiaunete kidiŋike; </span></span><span data-usfm="EZK.48.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">bobo da ageun kalup nuka Ilebin, ka alup nuka ere, nuejaas kidiŋ katutubet naka ekapolon, kidiŋ oikor loka Yuda, ka eikor loka Benyamin, eraunete nuka ekapolon.</span></span></div><div class="ChapterContent_p__dVKHb"><span data-usfm="EZK.48.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.48.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">“Nuka atekerin nuideuna: ageun kokide kiton to; Benyamin, akorakinet adiopet. </span></span><span data-usfm="EZK.48.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koikor loka Benyamin ageun kokide kiton to; Simeon, akorakinet adiopet. </span></span><span data-usfm="EZK.48.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Koikor loka Simeon, ageun kokide kiton to; Isakar, akorakinet adiopet. </span></span><span data-usfm="EZK.48.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Koikor loka Isakar, ageun kokide kiton to; Sebulun, akorakinet adiopet. </span></span><span data-usfm="EZK.48.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Koikor loka Sebulun, ageun kokide kiton to; Gad, akorakinet adiopet. </span></span><span data-usfm="EZK.48.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 20:2; Esk 47:19; Age 15:18; Mar 34:15; Yos 15:47; Isa 27:12.</span></span><span class="ChapterContent_content__RrUqA"> Koikor loka Gad, kari naka eŋalakimak, ejaun eikor ageun koTamar kiton akipi nuka Meribat-kades, kiton aguurut nako Misiri, kiton Aŋolol Nakapolon. </span></span><span data-usfm="EZK.48.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 47:14,21,22.</span></span><span class="ChapterContent_content__RrUqA"> Ebala Ejakait EDEKE ebe, Ŋin ŋes akwap naikorokoroete keroet atekerin nuka Isirael araun airumet; nun da kes akorakinetakee.</span></span></div><div class="ChapterContent_p__dVKHb"><span data-usfm="EZK.48.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.48.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 21:12-13.  </span></span><span class="ChapterContent_content__RrUqA">“Nu kes alomanareta nuka ere; kari naka agolitomei ikubitin ilukumin iwonon, ka akwat akany kaitemisioit: </span></span><span data-usfm="EZK.48.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 60:18; Apu 21:12.</span></span><span class="ChapterContent_content__RrUqA"> emaikinio irutei luka ere ikiroria luka atekerin nuka Isirael; irutei iuni kari naka agolitomei; erute loka Reuben, ka erute loka Yuda, ka erute loka Lebi. </span></span><span data-usfm="EZK.48.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kari nakokide ikubitin ilukumin iwonon, ka akwat akany; ka irutei iuni; erute loka Yosep; ka erute loka Benyamin; ka erute loka Dan. </span></span><span data-usfm="EZK.48.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kari naka eŋalakimak, ikubitin ilukumin iwonon, ka akwat akany; ka irutei iuni; erute loka Simeon; ka erute loka Isakar; ka erute loka Sebulun. </span></span><span data-usfm="EZK.48.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kari nakoto ikubitin ilukumin iwoŋon, ka akwat akany; ka iruteikec iuni; erute loka Gad; ka erute loka Aser; ka erute loka Naputali. </span></span><span data-usfm="EZK.48.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 72:8; Isa 2:2; Mal 1:11; Any 17:15; Tub 6:24; Apu 21:3.</span></span><span class="ChapterContent_content__RrUqA"> Airimor ere ikubitin ilukumin itomon ka akanykauni. Ido ageun kapaaran kaŋin eraun ekiror loka ere, Ejai EJAKAIT nen.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 48<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.48">Learn More About Ebaibuli</a></div>