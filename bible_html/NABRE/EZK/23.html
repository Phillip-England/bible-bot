<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esekiel 23</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZK.23" class="ChapterContent_chapter__uvbXo">
         <div class="ChapterContent_label__R2PLt">23</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZK.23.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kobu bobo akirot naka EJAKAIT mama ajai ebe: </span></span><span data-usfm="EZK.23.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 3:7; Esk 16:46.</span></span><span class="ChapterContent_content__RrUqA">“Okoku loka etuŋanan, ajaas aŋor aarei, totokec adiopet: </span></span><span data-usfm="EZK.23.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:7; Yos 24:14; Esk 20:8.</span></span><span class="ChapterContent_content__RrUqA"> kiporoto Misiri; kiporoto koiditeukec: koridakinai ikecekisin kaŋina, kieikakis atibolok nuka abekonutukec kaŋina. </span></span><span data-usfm="EZK.23.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Ikecekiroria Akola nakapolon, ka Akoliba kinacike. Koraut nukaŋ, kouriata idwe lusap ka Iupesur. Ikeeekiroria da, Samaria ŋes Akola, Yerusalem da ijes Akoliba.</span></span></div><div class="ChapterContent_p__dVKHb"><span data-usfm="EZK.23.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 15:19; 16:7; Kos 5:13; 8:9; 10:6.  </span></span><span class="ChapterContent_content__RrUqA"> “Kiporo Akola nakeraar nakan; kikila ipailonoke, Iyasurian ikeidunyeta. </span></span><span data-usfm="EZK.23.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Lukenapenenete lubulului, ikayaitok ka ijaka, kes kere ikarumunak luimielai, ikebwanenok luibwanenete ibalasin. </span></span><span data-usfm="EZK.23.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kokorak kes akedoteu, kes kere, ituŋa luseuna luka Asuria: ka ŋol da lokikila ŋesi, komunaar kaputosiakee kere. </span></span><span data-usfm="EZK.23.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kwabo mam kinyeini akedoteu anyoun kapaarasia nuka Misiri; naarai koperoto kaŋes katumunike, kicikakis atiboloka nuka abekonutuke: kobukokis ŋes akeeedoteu. </span></span><span data-usfm="EZK.23.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:3-6,23.</span></span><span class="ChapterContent_content__RrUqA"> Ŋes kakorakinia akanin nuka ipailonoke, akanin nuka Iyasurian, lukikila. </span></span><span data-usfm="EZK.23.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:37,41.</span></span><span class="ChapterContent_content__RrUqA"> Kopukosi nul amujalalake: koyanaasi ikedwe lusap ka lupesur, koara ŋes kekilen: koraun naejenio kanor; naarai aponi kotubokinai akiro.</span></span></div><div class="ChapterContent_p__dVKHb"><span data-usfm="EZK.23.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">“Koany kinacike da Akoliba nun, konye kiteleka ŋesi ŋin kapaar naka eikilike, kotoma adoteuke da naitelekarit adoteu naka inacike. </span></span><span data-usfm="EZK.23.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 16:7.</span></span><span class="ChapterContent_content__RrUqA"> Kikila Iyasurian, ikayaitok ka ijaka, ikeidunyeta, lukenapenenete lukaibuses naepol, ikebwanenok luibwanenete ibalasin, kes kere ikatumunak luimielai. </span></span><span data-usfm="EZK.23.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kaany ebe emunaara; kotupasi kesi kere edioperor, </span></span><span data-usfm="EZK.23.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 50:2.</span></span><span class="ChapterContent_content__RrUqA"> Konye kiyatak ŋesi akedoteu: naarai koany ituŋa lukinomakinitai arwatat, aputosia nuka Ikaludean nukinomitai keiese Ioirananai. </span></span><span data-usfm="EZK.23.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koenitos arokoban aŋabesikec, kienienito akwesikee kigoen lukijesesinei, kes kere kotakanete kwape ikapolok, kwape ejaar aput naka Ibabulonin luka Kaludea, akwap nakobukec, </span></span><span data-usfm="EZK.23.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Napaanyunia kes kikila, kiyakik ikiyakia koKaludea, </span></span><span data-usfm="EZK.23.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kopotu Ibabulonin mama ejai ŋesi kaperis naka amin, komunaasi ŋes kadoteukec, komunaar kakes, kopianik eketau kes. </span></span><span data-usfm="EZK.23.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:19; Sab 78:59; Yer 12:8; 15:1; Aku 2:7; Amo 6:8; Sek 11:8.</span></span><span class="ChapterContent_content__RrUqA"> Kwaŋin kopuko akedoteu, kopuko da akemujalal: kopianik ekatau ŋes, kwape apianikinia ekatau kinacike. </span></span><span data-usfm="EZK.23.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Konye kiyatak adoteuke, kiitu apaarasia nuka atumunike, nueporoo kakwap nako Misiri. </span></span><span data-usfm="EZK.23.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:26.</span></span><span class="ChapterContent_content__RrUqA"> Kikila ipailonokec, kosubito awatekec bala awat nuka asigiria, kosubite aurikec bala aur naka ibalasin. </span></span><span data-usfm="EZK.23.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kwaŋin iitunit adoteu naka atumunikon, nakieikakiniata Imisirian aiburun naka atibolokakon nuka atumunikon.</span></span></div><div class="ChapterContent_p__dVKHb"><span data-usfm="EZK.23.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 10:5,6; Esk 16:37.  </span></span><span class="ChapterContent_content__RrUqA">“Aso do, inera kwanata Ejakait EDEKE ebe: Ŋo Akoliba, koany, etonyouni ipailonokon asurokin jo, luapianiki ekonitau, ayauni kes asurokin jo kowaitin kere; </span></span><span data-usfm="EZK.23.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ibabulonin, ka Ikaludean kere, Pekod ka Soa, ka Koa, ka Iyasurian kere nepepe kakes: ikatumunak luimielai, kes kere ikayaitok ka ijaka, ikapolok ka ituŋa luejenikina, kes kere ibwanenito ibalasin. </span></span><span data-usfm="EZK.23.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nak 3:2; 2 Sam 24:14; Yer 47:3; 39:5; Esk 16:38.</span></span><span class="ChapterContent_content__RrUqA"> Epote kesi asurokin jo ekapitos luiiis, kagalin, ka nukakokoron, ka atukot naka ituŋa; iderakioos ejie kaio kojaas kiupalin ka ibukwi ka akopiran owaitin kere: adakakini kes atubokin akiro, kitubokinete kwape ejaatar itubesiakec. </span></span><span data-usfm="EZK.23.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Ederakini ekokoteka asurokin jo, kiticanete kadeden. Kituborete ikumesikon, ka akiikon; irikakini ekileŋ akonitutubet oaesali. Eyaŋaarete idwekon lusap ka lupesur; icweio akonitutubet naesali kakim. </span></span><span data-usfm="EZK.23.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 13:22; Esk 16:39; Apu 17:16.</span></span><span class="ChapterContent_content__RrUqA"> Kilacarete inapenekon, eyaŋaarete lukaseganutukon luejok. </span></span><span data-usfm="EZK.23.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:41; Mik 5:10.</span></span><span class="ChapterContent_content__RrUqA"> Kwaŋin etanania akonidoteu, ka eporokon lokolo iyauni kakwap nako Misiri: tetere mam iteluori akonikonye mamakee, karaida akiitun bobo Misiri. </span></span><span data-usfm="EZK.23.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 21:7; Esk 16:37.</span></span><span class="ChapterContent_content__RrUqA"> Naarai inera kwanata Ejakait EDEKE ebe: Koany, kakorakini jo akanin nuka nul kaluireit, akanin nuka ŋul kaluapianiki etaukon. </span></span><span data-usfm="EZK.23.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:39.</span></span><span class="ChapterContent_content__RrUqA"> Kiswamakinete jo nukanar, kidemarete aitaaritoikon kere, kijalakinete imujalal atitai: epukorio amuialal naka adoteukon. Eporokon ka adoteukon kere </span></span><span data-usfm="EZK.23.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 6:9.</span></span><span class="ChapterContent_content__RrUqA"> kiswamakinito kwaŋin naarai ibu kiporo mama ejaas ikapirin, ido naarai imunaar kaputosiakec. </span></span><span data-usfm="EZK.23.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 11:6; Yer 25:15; Dan 9:12.</span></span><span class="ChapterContent_content__RrUqA"> Ibu kotupa erot loka inacikoo; ŋes kainakinia akolike akanikon. </span></span><span data-usfm="EZK.23.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:37; Esk 22:4,5.</span></span><span class="ChapterContent_content__RrUqA"> Inera kwanata Ejakait EDEKE ebe:</span></span></div><div class="ChapterContent_q1__wjdiM"><span data-usfm="EZK.23.32" class="ChapterContent_verse__57FIw"><span class="ChapterContent_content__RrUqA">Imasi akoli naka inacikon, Naidul naepol;</span></span></div><div class="ChapterContent_q1__wjdiM"><span data-usfm="EZK.23.32" class="ChapterContent_verse__57FIw"><span class="ChapterContent_content__RrUqA">Kikienare noi kimuario; Naarai igauni ŋesi nuipu.</span></span></div><div class="ChapterContent_q1__wjdiM"><span data-usfm="EZK.23.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kilelebikin amera ka aiturur.</span></span></div><div class="ChapterContent_q1__wjdiM"><span data-usfm="EZK.23.33" class="ChapterContent_verse__57FIw"><span class="ChapterContent_content__RrUqA">Akoli naka aitirira ka ajalakinio,</span></span></div><div class="ChapterContent_q1__wjdiM"><span data-usfm="EZK.23.33" class="ChapterContent_verse__57FIw"><span class="ChapterContent_content__RrUqA">Ŋes akoli naka inacikon Samaria.</span></span></div><div class="ChapterContent_q1__wjdiM"><span data-usfm="EZK.23.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 75:8; Isa 51:17.  </span></span><span class="ChapterContent_content__RrUqA"> Imasi aikokoor,</span></span></div><div class="ChapterContent_q1__wjdiM"><span data-usfm="EZK.23.34" class="ChapterContent_verse__57FIw"><span class="ChapterContent_content__RrUqA">Iboiboi abelekekake,</span></span></div><div class="ChapterContent_q1__wjdiM"><span data-usfm="EZK.23.34" class="ChapterContent_verse__57FIw"><span class="ChapterContent_content__RrUqA">Icili da ikonikisina:</span></span></div><div class="ChapterContent_p__dVKHb"><span data-usfm="EZK.23.34" class="ChapterContent_verse__57FIw"><span class="ChapterContent_content__RrUqA">Naarai ebala Ejakait EDEKE ebe, Eoŋ ener. </span></span><span data-usfm="EZK.23.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 2:32; 3:21; 1 Ika 14:9; Nek 9:26.</span></span><span class="ChapterContent_content__RrUqA"> Aso inera kwanata Ejakait EDEKE ebe: Naarai kimurwok eoŋ, koeaka eoŋ kaukon, asa do jo da kibwok eporokon ka adoteukon.”</span></span></div><div class="ChapterContent_p__dVKHb"><span data-usfm="EZK.23.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 58:1.  </span></span><span class="ChapterContent_content__RrUqA"> Bobo da kalimok EJAKAIT eoŋ ebe: “Okoku loka etuŋanan, itubokini kereka Akola ka Akoliba? Aso kolimok kes italesiakec, </span></span><span data-usfm="EZK.23.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:20,38.</span></span><span class="ChapterContent_content__RrUqA"> Naarai adoteata, ejaas aokot akaninikec; adoteata aputosiakec; ido etotoroto ikecedwe lusap lukawurikinete akim ainakin nun ainyam. </span></span><span data-usfm="EZK.23.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 22:8.</span></span><span class="ChapterContent_content__RrUqA"> Ido oobo keswamakis eoŋ nu: amunaasi akaibois nakalaunan apaaran ŋipeŋin, amunaasi da akasabaton. </span></span><span data-usfm="EZK.23.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 21:4; Yer 23:11; Esk 44:7.</span></span><span class="ChapterContent_content__RrUqA"> Naarai kedautu aarakin ikecedwe mama ejaas aputosiakee, kosodete alomar aiboisika nakalaunan kapaaran kaŋin amunaar. Ido koany, kwape kwaŋin eswamaata kotogoka. </span></span><span data-usfm="EZK.23.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 57:9; Rus 3:3; 2 Ika 9:30; Yer 4:30.</span></span><span class="ChapterContent_content__RrUqA"> Ido bobo ijukakis anyaraun ituŋa luepote kama elwana: luejukakinio ekiyakia, ido koany, kopotu. Kilon kanuka nul, kojuk akonyekon, kisir lukisiro. </span></span><span data-usfm="EZK.23.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 7:17; Yer 44:17; Esk 16:18,19; Kos 2:8.</span></span><span class="ChapterContent_content__RrUqA"> Kiboikin aperis nanepuk, kitemonokinitete emesa kinarenike, loibwaikinit lukisupurununoka ka akakinyet. </span></span><span data-usfm="EZK.23.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kojai eporoto loka ekodet loijamamai kaŋes: koyaunai ikamerak anyoun kamodiŋ nepepe kimukopin; kitanapai ŋun aikomon akaninikec, ka abokoi da nuejok akwesikee.</span></span></div><div class="ChapterContent_p__dVKHb"><span data-usfm="EZK.23.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">“Kasodi eoŋ einer nuka nin naemoionikinit adoteu ebe, Kwana edoteete kaŋes, ŋin da kakes. </span></span><span data-usfm="EZK.23.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kolomasi mama ejai, kwape elomariata mama ejai naadote. Kwape kwaŋin kelomariata mama ejai Akola ka Akoliba, aŋor nukeporok. </span></span><span data-usfm="EZK.23.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:38; Yok 8:4-7.</span></span><span class="ChapterContent_content__RrUqA"> Etubokinete ikadolitok ŋun akiro kwape etubokinere nudotea, ido kwape etubokinere aŋor nuebukorete aokot; naarai eraas nudotea, ejaas aokot akaninikee.”</span></span></div><div class="ChapterContent_p__dVKHb"><span data-usfm="EZK.23.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZK.23.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Naarai ebala kwanata Ejakait EDEKE ebe: “Etonyoikini kes ekodet, kainakin aiiliilio ka anatario. </span></span><span data-usfm="EZK.23.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:41; 24:21; 2 Siit 36:17.</span></span><span class="ChapterContent_content__RrUqA"> Ibiribirei kes ekodet kamor, icutarete kikilenakec; earete ikecedwe lusap ka lupesur, ieweete ikecetogoi kakim. </span></span><span data-usfm="EZK.23.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:11; 2 Pet 2:6.</span></span><span class="ChapterContent_content__RrUqA"> Kwaŋin etanania eporo kakwap, tetere isisianakinio aŋor kere kinyeis arokor eporokus. </span></span><span data-usfm="EZK.23.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Ido kitacakinio eporokus, ibwokete aronisio nuka aputosiakus: ijenunete do ebe arai eoŋ Ejakait EDEKE.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esekiel 23<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZK.23">Learn More About Ebaibuli</a></div>