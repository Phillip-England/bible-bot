<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 35</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.35" class="ChapterContent_chapter__uvbXo">
         <div class="ChapterContent_label__R2PLt">35</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.35.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 23:21; Any 12:6; Mar 9:3; Esr 6:19; Esk 45:21.  </span></span><span class="ChapterContent_content__RrUqA"> Koric Yosia Aleleŋio mama ejai EJAKAIT koYerusalem: koarata lukaleleŋio kapaaran nakitomonet kaoŋon naka elap losodit. </span></span><span data-usfm="2CH.35.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 23:18; Esr 6:18; 1 Siit 22:19; 2 Siit 29:5,11.</span></span><span class="ChapterContent_content__RrUqA"> Kibwaik isasedotin aswamukec, kisinyikok kes aijaanakin kotogo loka EJAKAIT. </span></span><span data-usfm="2CH.35.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 33:10; 2 Siit 30:22; 34:14; Mal 2:7; 2 Siit 5:7; 1 Siit 23:26.</span></span><span class="ChapterContent_content__RrUqA"> Kotema ŋesi Ilebin luisisianakinete Isirael kere, luaraas lukalaunak mama ejai EJAKAIT atiar, “Kibwaikis asaduku nakalaunan togo loabu Solomon okoku loka Daudi ekabaka loka Isirael koduk; mam bobo ejaun abwokon okeperinikus: kijaanakisi do EJAKAIT Ekusideke, ka iketuŋa Isirael. </span></span><span data-usfm="2CH.35.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 9:10; 23:1; 24:1; 2 Siit 8:14.</span></span><span class="ChapterContent_content__RrUqA"> Kitemonokisi kwape ejaatar ikekia luka lukapapaakus, kabeanakinikus, kwape ajaatar aiwadikaeta nuka Daudi ekabaka loka Isirael, ido kwape ajaatar aiwadikaeta nuka Solomon okokuke. </span></span><span data-usfm="2CH.35.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 134:1.</span></span><span class="ChapterContent_content__RrUqA"> Kobwaata kaibois nakalaunan kwape ajaatar atiaketa nuka ikekia luka lukapapaakus luka ikusiinacan idwe luka ituŋa, kojaun kaŋolidiopet atiaket naka ekek loka lukapapaa luka Ilebin. </span></span><span data-usfm="2CH.35.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:10; 2 Siit 29:5; 30:3,15; Esr 6:20; Yob 1:5; Sab 51:7; Yok 2:16; Bur 9:13,14.</span></span><span class="ChapterContent_content__RrUqA"> Koarata lukaleleŋio, kitalaunos bonik, kitemokis nuka ikusiinaean, aswam kwape ajaar akirot naka EJAKAIT kama ka Musa.”</span></span></div><div class="ChapterContent_p__dVKHb"><span data-usfm="2CH.35.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.35.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 6:7; 2 Siit 30:24.  </span></span><span class="ChapterContent_content__RrUqA"> Kosodi Yosia ainakin idwe luka ituŋa, ŋul kere luajaas kanen, kosipan, imerekekin ludidik kaikalei, kes kere araun ainakineta nuka aleleŋio, emwaasi ilukumin akaisauni, ka imoŋin Iutoba ilukumin iuni: ŋul keraas koboro luka ekabaka. </span></span><span data-usfm="2CH.35.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 9:7.</span></span><span class="ChapterContent_content__RrUqA"> Koinakis ikapolokoke araun ainakinet naka akote mama ejaas ituŋa, ka isasedotin, ka Ilebin. Apotu Kilikia ka Sekaria ka Yekiel, ikayaitok luka etogo loka Edeke koinakis isasedotin ibaren ludidik ilukumin iarei ka akwat akanykape, ka imoŋin akwat auni araun ainakineta nuka aleleŋio. </span></span><span data-usfm="2CH.35.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Konania da, ka Semaia ka Netanel, ijnacanake, ka Kasabia ka Yeiel ka Yosabad, iiaka luka Ilebin, koinakis Ilebin ibaren ludidik ilukumin ikany, ka imoŋin akwat akany.</span></span></div><div class="ChapterContent_p__dVKHb"><span data-usfm="2CH.35.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.35.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esr 6:18.  </span></span><span class="ChapterContent_content__RrUqA"> Kwaŋin kitemokin aijaanakin, kobwaata isasedotin kaiboisikec, ka Ilebin kabeanakinikec, kwape ajaar aicorakinet naka ekabaka, </span></span><span data-usfm="2CH.35.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 1:5,6; 2 Siit 29:22,34.</span></span><span class="ChapterContent_content__RrUqA"> Koarata lukaleleŋio, kobwatanakis isasedotin aokot nuejaunete kakanikec, kojenata Ilebin kes. </span></span><span data-usfm="2CH.35.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 3:3.</span></span><span class="ChapterContent_content__RrUqA"> Kolemasi ainakineta nuicweio, tetere einakinete kwape ajaatar atiaketa nuka ikekia luka lukapapaa luka idwe luka ituŋa, ainakin EJAKAIT, kwape iwadikatere oitabo loka Musa. Kiswamata kwaŋin komoniŋ da. </span></span><span data-usfm="2CH.35.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:8; Ikis 16:7; 1 Sam 2:13-15.</span></span><span class="ChapterContent_content__RrUqA"> Kopeoto Iukaleleŋio kakim kwape ajaar aicorakinet: kipooto ainakineta nukalaunak kotoma amotii, ka akeito, kasepulian da, kodakasi katipet mama ejaas idwe kere luka ituŋa. </span></span><span data-usfm="2CH.35.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kokau kitemokis nukee, ka nuka isasedotin da; naarai kirododorito isasedotin odwe luka Aaron ainakin ainakineta nuicweio ka asiepai kiton kuare: kanuka ŋun kitemokis Ilebin nukec, ka nuka isasedotin odwe luka Aaron. </span></span><span data-usfm="2CH.35.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 25:1; 9:17,18; 26:14.</span></span><span class="ChapterContent_content__RrUqA"> Kejaas ikayook, odwe luka Asap aiboisikec, kwape ajaar aicorakinet naka Daudi, ka Asap, ka Keman, ka Yedutun ekadwaran loka ekabaka; ajaas ikagolok kaŋolirute: komam ipudas anyoun kaswamukec, naarai kitemokis ikeceinacan Ilebin nukec.</span></span></div><div class="ChapterContent_p__dVKHb"><span data-usfm="2CH.35.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.35.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kwaŋin kitemokin aijaanakin kere naka EJAKAIT kapaaran kaŋin, airic aleleŋio, ainakin da ainakineta nuicweio kotem loka EJAKAIT, kwape ajaar aicorakinet naka ekabaka Yosia. </span></span><span data-usfm="2CH.35.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:15; 13:6; Leb 23:5,8; Mar 28:16,17; Ikis 16:3-8; 2 Siit 30:21; 1 Kor 5:7,8.</span></span><span class="ChapterContent_content__RrUqA"> Koricata idwe luka Isirael luajaas nen aleleŋio kapak kaŋin, ka epucit loka imugatin lumam itubuunitoi apaarasia akanykaarei, </span></span><span data-usfm="2CH.35.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 23:22,23.</span></span><span class="ChapterContent_content__RrUqA"> Amamei da aleleŋio naikoni nen naaricitai koIsirael ageun kapaarasia nuka Samuel enabi; kwabo mam ediokabaka laka Isirael abu koric aleleŋio kwape kericia Yosia, ka isasedotin ka Ilebin, ka Yuda kere ka Isirael luajaas nen, ka lukiboiete koYerusalem. </span></span><span data-usfm="2CH.35.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kokaru lokitomonet kakanykauni loka airum naka Yosia ŋes kericere aleleŋio ŋin,</span></span></div><div class="ChapterContent_p__dVKHb"><span data-usfm="2CH.35.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.35.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 23:29; Yer 46:2.  </span></span><span class="ChapterContent_content__RrUqA"> Akaulo kaŋun kere, kedau Yosia aitemokin eyekalu, kolot Neko ekabaka loko Misiri asurokin Karakemis eiduny ka Eupurat; koloma Yosia asurokin ŋes. </span></span><span data-usfm="2CH.35.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 18:25; Isa 36:10; Dan 4:35.</span></span><span class="ChapterContent_content__RrUqA"> Konye kijuka ŋesi ikiyakia mama ejai ebe, “Kimariai inyo eoŋ ka jo, ijo ekabaka loka Yuda? Mam eoŋ kasurokini jo lolo, dimarai asurokin ekek lokijior eoŋ; kecorak Edeke aisunyakin: kinyek ijo aiilokin Edeke, loejai keoŋ, kinyek amudiar jo.” </span></span><span data-usfm="2CH.35.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:2; 22:30; 2 Siit 18:29.</span></span><span class="ChapterContent_content__RrUqA"> Konye koŋer Yosia aibelokin akekonyen, konye kitegelikin bon, kosodi ejie kaŋes, mam abu kiira akiro nuka Neko, nuapote kaituk naka Edeke, kobu ejie aditot naka Megido. </span></span><span data-usfm="2CH.35.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:34.</span></span><span class="ChapterContent_content__RrUqA"> Kogumata ikagumak imalia ekabaka Yosia; kobala ekabaka ikekejaanakinak ebe, “Koyaŋaarai eoŋ: naarai kemusuŋi noi.” </span></span><span data-usfm="2CH.35.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 23:30; Sek 12:11.</span></span><span class="ChapterContent_content__RrUqA"> Kitodokut ikekejaanakinak ŋes kagali, kibwaikis ŋes agali nakiareit naajai kaŋes, koyaut ŋes Yerusalem; kotwana, aponi kidaikinai atesina nuka lukapapaake. Kibworoto Yuda kere ka Yerusalem Yosia. </span></span><span data-usfm="2CH.35.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 22:10; Aku 4:20; Lim 12:5; Yer 9:17; Amo 5:16; Mat 9:23; Yer 22:20.</span></span><span class="ChapterContent_content__RrUqA"> Kokuudian Yeremia Yosia: kinerata ikayook kere ka akayook nuka Yosia kakuudianakec, kiton lolo: kitaraut aicorakinet koIsirael: ido koany, iwadikatai toma akuudian. </span></span><span data-usfm="2CH.35.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 112:6; Awa 10:7; 22:1.</span></span><span class="ChapterContent_content__RrUqA"> Aswamisio ace nuka Yosia, ka akeswamisio nuejok, kwape ejaatar nuiwadikatai okisila luka EJAKAIT, </span></span><span data-usfm="2CH.35.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">akeswamisio da, nusodit ka nukawasia, koany, iwadikatai oitabo loka ikabakan luka Isirael ka Yuda.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 35<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.35">Learn More About Ebaibuli</a></div>