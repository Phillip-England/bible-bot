<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 15:1.  </span></span><span class="ChapterContent_content__RrUqA"> Kokaru lokitomonet kakanykauni loka ekabaka Yeroboam kogeu Abiya airum Yuda. </span></span><span data-usfm="2CH.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 11:20.</span></span><span class="ChapterContent_content__RrUqA"> Kirumak ikar iuni koYerusalem: ekiror loka totoke kerai Mikaia akoku naka Uriel loka Gibea. Kejai ejie kidiŋ Abiya ka Yeroboam,</span></span></div><div class="ChapterContent_p__dVKHb"><span data-usfm="2CH.13.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kolot Abiya kajore naka ikajiok luetitiŋ, kes ituŋa ilukumin akwat aoŋon lueseunitai asurokin: kiderakin Yeroboam ejie kaŋes kituŋa ilukumin akwat akanykauni lueseunitai, lukeraas ikirigin luetitiŋ. </span></span><span data-usfm="2CH.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 18:22.</span></span><span class="ChapterContent_content__RrUqA"> Kobwo Abiya komoru Semaraim loejai kakwap nakiukon naka Epuraim, kotema atiar, “Kopupokinai jo Yeroboam ka Isirael kere; </span></span><span data-usfm="2CH.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 11:21-24; 1 Sam 16:12,13; 2 Sam 7:12-16; Sab 89:20; Luk 1:31-33; Mar 18:19.</span></span><span class="ChapterContent_content__RrUqA"> mam kereka ibusakinit yes ajenun ebe abu EJAKAIT, Edeke loka Isirael koinak Daudi ajakanut naka Isirael ikar kere, ŋes, ka odweke kaitutuket naka abalaŋ? </span></span><span data-usfm="2CH.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:26; 12:20,27; 2 Siit 10:19.</span></span><span class="ChapterContent_content__RrUqA"> Konye konyou Yeroboam okoku loka Nebat, ekejaanakinan loka Solomon okoku loka Daudi, kipaliik ekejakait. </span></span><span data-usfm="2CH.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:4; Sab 26:4; Awa 12:11; Asw 17:5.</span></span><span class="ChapterContent_content__RrUqA"> Kotukonokinos ituŋa luutai mama ejai, odwe luka Belial, lukitogogoŋete asurokin Rekoboam okoku loka Solomon, korai Rekoboam esapat, loka etau loenonok, komam kepedori aitikokin kes.</span></span></div><div class="ChapterContent_p__dVKHb"><span data-usfm="2CH.13.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 8:6.  </span></span><span class="ChapterContent_content__RrUqA"> “Kwana do iwomitos yesi asurokin ajakanut naka EJAKAIT kakan naka odwe luka Daudi; iraas yesi ekodet loepol, ejaas kayes itak luka esabu luabu Yeroboam kiswamak yes araun idekesio. </span></span><span data-usfm="2CH.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 11:14,15; Any 29:35.</span></span><span class="ChapterContent_content__RrUqA"> Mam baca yes ipotu kireŋeasi isasedotin luka EJAKAIT, odwe luka Aaron, ka Ilebin, kodumut isasedotin kopone loka ituŋa lukacekwapin? Tape loebuni atiakun bon kemoŋ lotobait ka imerekekin ikanykaarei, epedori araun esasedoti loka ŋul lumam eraas idekesio. </span></span><span data-usfm="2CH.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye do isio, EJAKAIT ŋes Edekekosi, mam sio kipou kajalata ŋes; kija isio ka isasedotin luijaanakinete EJAKAIT, odwe luka Aaron, ka Ilebin toma aswamukec: </span></span><span data-usfm="2CH.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 2:4; Leb 24:2-6; Any 27:20,21.</span></span><span class="ChapterContent_content__RrUqA"> icweikinete kesi ŋinitupuruc ka ŋinitibon ainakineta nuieweio, ka lukisupurununo lueuru maa: inapanakinete kesi imugatin luka aitodikin omesa loesegaara; ka epir loka atalai loka esabu ka atalaike ainok ŋinitiboŋ: naarai kiric isio akiro nuka EJAKAIT Ewokodeke; konye ipotu yesi kojalata ŋes. </span></span><span data-usfm="2CH.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 20:4; Yos 5:14; Sab 20:7; Mar 10:8; Yob 15:25,26; Asw 5:39; 9:4,5.</span></span><span class="ChapterContent_content__RrUqA"> Ido koany, ejai Edeke kasio kiŋarenikinit, ka isasedotinike karupepen nuka elulu akusia elulu asurokin yes. Yes idwe luka Isirael, sirikisurokis EJAKAIT, Edeke loka lukapapaakus; naarai mam ikeriakaros.”</span></span></div><div class="ChapterContent_p__dVKHb"><span data-usfm="2CH.13.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye kitolot Yeroboam ikaperunok kokaukec: kojaas kes kiŋaren ka Yuda, ka ikaperunok kaukec, </span></span><span data-usfm="2CH.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kenoliasi luka Yuda kau, koany, keiai ejie kinaren, kokaukec da: kiworoto mama ejai EJAKAIT, kokuta isasedotin arupepen. </span></span><span data-usfm="2CH.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:4; 2 Siit 14:12.</span></span><span class="ChapterContent_content__RrUqA"> Kosodete ituŋa luka Yuda eibwoŋ: napibwoŋas ituŋa luka Yuda, kosodi kanen, kodany Edeke Yeroboam ka Isirael kere kakonyen nuka Abiya ka Yuda. </span></span><span data-usfm="2CH.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kokerata idwe luka Isirael kakonyen nuka Yuda: kijaik Edeke kes akanikec. </span></span><span data-usfm="2CH.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Koar Abiya ka ituŋake kes kearit loepol: kibiroros luaaritai luka Isirael ituŋa ilukumin akwat akany lueseunitai. </span></span><span data-usfm="2CH.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 8:28; 2 Ika 18:5; 1 Siit 5:20; 2 Siit 16:8,9; 20:20; Sab 22:5.</span></span><span class="ChapterContent_content__RrUqA"> Kwaŋin kitonokokai idwe luka Isirael kapaarasia kaŋun, kipikosi idwe luka Yuda naarai kegoŋakina EJAKAIT, Edeke loka lukapapaakec. </span></span><span data-usfm="2CH.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:9; Yok 11:54.</span></span><span class="ChapterContent_content__RrUqA"> Korukitor Abiya Yeroboam, kirum ireria kamake, Bet-el ka ireriake, ka Yesana ka ireriake, ka Epuron ka ireriake. </span></span><span data-usfm="2CH.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 25:38; 26:10; Esk 24:16; Asw 12:23; 1 Ika 14:20.</span></span><span class="ChapterContent_content__RrUqA"> Mam bobo abu Yeroboam kogogoŋor kapaarasia nuka Abiya: kinom EJAKAIT ŋes, kotwana. </span></span><span data-usfm="2CH.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Konye kogogoŋor Abiya, komany aŋor atomon ka nuoŋon, kouri idwe lusap akaisaarei ka luarei, ka lupesur itomon ka lukanykape. </span></span><span data-usfm="2CH.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 9:29; 12:15.</span></span><span class="ChapterContent_content__RrUqA"> Aswamisio ace nuka Abiya, ka iponesioke, ka akiroke, iwadikatai oitabo loka enabi Ido.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.13">Learn More About Ebaibuli</a></div>