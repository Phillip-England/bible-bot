<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 29</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.29" class="ChapterContent_chapter__uvbXo">
         <div class="ChapterContent_label__R2PLt">29</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.29.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 18:1; 1 Siit 3:13; Isa 1:1; Kos 1:1; Mik 1:1; 2 Siit 26:5.  </span></span><span class="ChapterContent_content__RrUqA"> Kogeu Kesekia airum korai loka ikar akaisaarei ka lukany: kirumak ikar akaisaarei ka lukanykaoŋon koYerusalem: ekiror loka totoke kerai Abiya akoku naka Sekaria. </span></span><span data-usfm="2CH.29.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiswama nuejok kakonyen nuka EJAKAIT, kwape ajaatar kere nueswamai Daudi papaake.</span></span></div><div class="ChapterContent_p__dVKHb"><span data-usfm="2CH.29.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.29.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 8:17; 2 Siit 28:24.  </span></span><span class="ChapterContent_content__RrUqA"> Okaru losodit loka airumuke, olap losodit, koŋaa ŋesi ikekia luka etogo loka EJAKAIT, kiteteu kes. </span></span><span data-usfm="2CH.29.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kitolom isasedotin ka Ilebin, kotukok kes aibois naelal ari nakokide, </span></span><span data-usfm="2CH.29.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 15:12; 2 Siit 35:6; Esk 36:25; Mat 21:12,13; 1 Kor 3:16,17; 2 Kor 6:16; Pes 5:26,27.</span></span><span class="ChapterContent_content__RrUqA"> kotema kes atiar, “Kopupunoi eoŋ, yes Ilebin; kitalaunos, kitalautu da etogo loka EJAKAIT Edeke loka lukapapaakus, kodakasi amodokok kiŋa kaibois nakalaunan. </span></span><span data-usfm="2CH.29.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 2:27; Esk 8:16.</span></span><span class="ChapterContent_content__RrUqA"> Naarai apaasi lukapapaawok, eswamata nueroko kakonyen nuka EJAKAIT Ewokodeke, ajalata ŋes, ebelokis da akecekonyen kaibois naka EJAKAIT, eboŋokis ipuranakec, </span></span><span data-usfm="2CH.29.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 16:17,18; 2 Siit 28:24.</span></span><span class="ChapterContent_content__RrUqA"> Agolokis da kekia kaneelomarere, etudeŋiosi atalai, mam apotu kisupuruut lukisupurununo karaida ainakin ainakineta nuicweio kaibois nakalaunan mama ejai Edeke loka Isirael. </span></span><span data-usfm="2CH.29.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:15-25; 2 Siit 24:18; 1 Ika 9:8; Yer 18:16; 19:8; 29:18.</span></span><span class="ChapterContent_content__RrUqA"> Kanuka ŋun abunok anyunyura naka EJAKAIT Yuda ka Yerusalem, ejaiki kes araun etasuro, araun aumokinet, ka aijuar, kwape ianyuniata yesi kakonyenekus. </span></span><span data-usfm="2CH.29.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:17; 2 Siit 28:5-17.</span></span><span class="ChapterContent_content__RrUqA"> Naarai koany, apotu lukapapaawok kibiroros kekileŋ, ijoreoritai idwewok lusap ka lupesur, ka anorowok kanuka ŋun. </span></span><span data-usfm="2CH.29.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 15:12; 23:16; Esr 10:3; Nek 9:38.</span></span><span class="ChapterContent_content__RrUqA"> Ejai teni otauka aitutuk ka EJAKAIT, Edeke loka Isirael, tetere ibelokini akenyunyura naededeŋ anyoun kamawok. </span></span><span data-usfm="2CH.29.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 6:9; Mar 3:6; 8:14.</span></span><span class="ChapterContent_content__RrUqA"> Ikadwe, sirikipalasi kwana: naarai kiseu EJAKAIT yes abwoenen kakonyeneke, aijaanakin ŋes, koraut ikekejaanakinak, kisupuruut lukisupurununo.”</span></span></div><div class="ChapterContent_p__dVKHb"><span data-usfm="2CH.29.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.29.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodete Ilebin anyoun, Makat okoku loka Amasai, ka Yoel okoku loka Asaria, kodwe luka Ikokatin: kodwe luka Merari, Kis okoku loka Abidi, ka Asaria okoku loka Sima, ka Eden okoku loka Yoa: </span></span><span data-usfm="2CH.29.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kodwe luka Elisapan, Simiri ka Yeuel: kodwe luka Asap, Sekaria ka Matania: </span></span><span data-usfm="2CH.29.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">kodwe luka Keman, Yekuel ka Simei: kodwe luka Yedutun, Semaia ka Usiel. </span></span><span data-usfm="2CH.29.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 30:12; 1 Siit 23:28.</span></span><span class="ChapterContent_content__RrUqA"> Kotukonokis iinacanakec, kitalaunos, kolomasi, kwape ajaar aicorakinet naka ekabaka kakiro nuka EJAKAIT, aiteseg etogo loka EJAKAIT. </span></span><span data-usfm="2CH.29.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 6:23.</span></span><span class="ChapterContent_content__RrUqA"> Kolomasi isasedotin atutubet nakotoma nakotogo loka EJAKAIT, aiteseg ŋes, kitolomut amodokok kere nakedumunete koyekalu loka EJAKAIT alaro naka etogo loka EJAKAIT. Koyanaasi Ilebin kodakasi kiŋa kiton aguurut Kidiron. </span></span><span data-usfm="2CH.29.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 6:3.</span></span><span class="ChapterContent_content__RrUqA"> Kogeut kapaaran nasodit naka elap losodit aitalaun, ido kapaaran nakikanyetekauni naka elap kodolot neelomarere naka EJAKAIT; kitalaut etogo loka EJAKAIT kodaut apaarasia akanykauni: kapaaran nakitomonet kakanykape naka elap losodit, kodaut do. </span></span><span data-usfm="2CH.29.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodete alomar mama ejai Kesekia ekabaka togoke, kotemasi atiar, “Kidau aitesegaar etogo kere loka EJAKAIT, ka etem loka ainakineta nuicweio, ka iboroke kere, ka emesa loka imugatin luka aitodikin, ka iboroke kere. </span></span><span data-usfm="2CH.29.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 28:24.</span></span><span class="ChapterContent_content__RrUqA"> Ido iboro kere luabu ekabaka Akas kocaka kairumuke naadiakaria ŋesi, kipou ketemokis kes ka aitalaun; ido koany ejaas kiŋaren ketem loka EJAKAIT.”</span></span></div><div class="ChapterContent_p__dVKHb"><span data-usfm="2CH.29.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.29.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodi Kesekia ekabaka anyoun tupuruc, kotukok ikapolok luka ere, kolot togo loka EJAKAIT. </span></span><span data-usfm="2CH.29.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:3,14.</span></span><span class="ChapterContent_content__RrUqA"> Koyaut imoŋin lutoba ikanykaarei, ka imerekekin ikanykaarei, ka imerekekin ludidik ikanykaarei, ka ikorwa ikanykaarei araun ainakinet naka aronis kanuka ajakanut, ido kanuka aibois nakalaunan ka Yuda da. Kicorak ŋesi isasedotin odwe luka Aaron ainakin kes otem loka EJAKAIT. </span></span><span data-usfm="2CH.29.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 8:14-24; Bur 9:21.</span></span><span class="ChapterContent_content__RrUqA"> Koarata imoŋin lutoba, kijaut isasedotin aokot, kobwatanakis kotem: koarata da imerekekin ludidik, kobwatanakis aokot kotem, </span></span><span data-usfm="2CH.29.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:15,24.</span></span><span class="ChapterContent_content__RrUqA"> Kisukunyikis ikorwa araun ainakinet naka aronis kakonyen nuka ekabaka ka ekodet; kidokokis kes akaninikec; </span></span><span data-usfm="2CH.29.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 14:20; Kol 1:20.</span></span><span class="ChapterContent_content__RrUqA"> koarata isasedotin kes, kiswamaut ainakinet naka aronis kaokotokec kotem: aitulucio Isirael kere; naarai kicorak ekabaka ainakin ainakinet naicweio ka ainakinet naka aronis kanuka Isirael kere.</span></span></div><div class="ChapterContent_m__3AINJ"><span data-usfm="2CH.29.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.29.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 16:4; 25:6; 23:5; 25:1; 2 Siit 8:14; 30:12; 2 Sam 24:11.  </span></span><span class="ChapterContent_content__RrUqA"> Kibwaik Ilebin togo loka EJAKAIT ejaas kaisinin nueruosi ka isabulin, ka adeudeun, kwape ajaar aicorakinet naka Daudi, ka Gad ekadwaran loka ekabaka, ka Natan enabi: naarai kerai aicorakinet naka EJAKAIT konabinoke. </span></span><span data-usfm="2CH.29.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 10:10; 1 Siit 23:5; 2 Siit 12:13; Amo 6:5; Mar 10:8,10; 1 Siit 15:24; 16:6.</span></span><span class="ChapterContent_content__RrUqA"> Kobwaata Ilebin ejaas kiboro lueruosi luka Daudi, ka isasedotin da karupepen, </span></span><span data-usfm="2CH.29.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 20:21; 23:18.</span></span><span class="ChapterContent_content__RrUqA"> Kicorak Kesekia ainakin ainakinet naicweio kotem. Napegeun ainakin naicweio, kogeuni da ekosio loka EJAKAIT, ka arupepen, nepepe kiboro lueruosi luka Daudi ekabaka loka Isirael. </span></span><span data-usfm="2CH.29.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Komaata lukokodet kere, koyooto ikayook, kokutata ikakutak arupepen; kikote nen aitodol neadaunor ainakinet naicweio. </span></span><span data-usfm="2CH.29.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 20:18; Rom 14:11; Pil 2:10,11.</span></span><span class="ChapterContent_content__RrUqA"> Kedautu ainakin, kokukum ekabaka ka ŋul kere luajaas kaŋes, komaata, </span></span><span data-usfm="2CH.29.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 32:11; 100:1; Pil 4:4.</span></span><span class="ChapterContent_content__RrUqA"> Ido apotu Kesekia ekabaka ka ikapolok kicorakis Ilebin ayoore aiturit EJAKAIT kakiro nuka Daudi, ka nuka Asap ekadwaran, Koyooto aiturit kaiyalama, kituluroto akwesikec, komaata.</span></span></div><div class="ChapterContent_p__dVKHb"><span data-usfm="2CH.29.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.29.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 13:9; Leb 7:12.  </span></span><span class="ChapterContent_content__RrUqA"> Kosodi Kesekia aboŋokin ebe, “Kwana italaunos do bonik kama ejai EJAKAIT, kikunyutu koyautu asuban ka ainakineta nuka aimal togo loka EJAKAIT,” Koyau ekodet asuban ka ainakineta nuka aimal; ŋul da luakotosi ikecetauon koyaut ainakineta nuicweio. </span></span><span data-usfm="2CH.29.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Etiai loka ainakineta nuicwcio, nuayauni ekodet, emwaasi imoŋin lutoba akaisakanykaarei, imerekekin akwatat, ka imerekekin ludidik akwat aarei: ŋul kere keraas ainakineta nuicweio mama ejai EJAKAIT, </span></span><span data-usfm="2CH.29.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Iboro luketiakunitai emwaasi imoŋin akwat akanykape ka amerekekin alukumin auni. </span></span><span data-usfm="2CH.29.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 8:15; 2 Siit 35:11; 30:3; 1 Siit 29:17; Sab 7:10.</span></span><span class="ChapterContent_content__RrUqA"> Konye ekidioko isasedotin, mam apedorete aijen ainakineta nuicweio kere: kanuka ŋun kiŋarakis iinacanakec Ilebin kes aitodol neadaunor aswam, aitodol da neetalaunotor isasedotin bonik: naarai etenara Ilebin itauon aitalauna bonik aitelekarit isasedotin. </span></span><span data-usfm="2CH.29.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:13; Leb 3:16; Age 35:14; Mar 15:5-10.</span></span><span class="ChapterContent_content__RrUqA"> Epu noi da ainakineta nuieweio, ka asiepai nuka ainakineta nuka ainapakin, ka ainakineta numatan nuka ŋiniinakinet naicweio Kitemokinoi kwaŋin aijaanakin naka etogo loka EJAKAJT. </span></span><span data-usfm="2CH.29.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 118:23; Asw 2:41.</span></span><span class="ChapterContent_content__RrUqA"> Kiyalamikin Kesekia, ka ituŋa kere, kanuka ŋun nuetemokinit Edeke ituŋa: naarai kiswamaun akirot atipet.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 29<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.29">Learn More About Ebaibuli</a></div>