<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 24</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.24" class="ChapterContent_chapter__uvbXo">
         <div class="ChapterContent_label__R2PLt">24</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.24.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 11:21; 12:1.  </span></span><span class="ChapterContent_content__RrUqA"> Kerai Yoas loka ikar ikanykaarei egeuni airum; kirumak ikar akaisaoŋon ko Yerusalem: ekiror loka totoke kerai Sibia naka Beer-seba, </span></span><span data-usfm="2CH.24.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:2; 26:5.</span></span><span class="ChapterContent_content__RrUqA"> Kiswama Yoas nuejokuka kakonyen nuka EJAKAIT apaarasia kere nuka Yekoiada esasedoti. </span></span><span data-usfm="2CH.24.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Komanyak Yekoiada ŋes aŋor aarei; kouri idwe lusap ka lupesur.</span></span></div><div class="ChapterContent_p__dVKHb"><span data-usfm="2CH.24.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kanen akaulo kaŋun, kokoto Yoas aiteteun etogo loka EJAKAIT. </span></span><span data-usfm="2CH.24.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:4; 2 Siit 29:3; 34:8.</span></span><span class="ChapterContent_content__RrUqA"> Kotukonok ŋesi isasedotin ka Ilebin, kotema kes atiar, “Kolomasi oreria luka Yuda, kotukonokis apesan kama ka Isirael kere aiteteunia etogo loka Ekusideke ŋolikaru, koanyutu ebe isuburikinete yesi akirot.” Konye mam Ilebin apotu kisuburikis, </span></span><span data-usfm="2CH.24.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:7; Any 30:12-16; Mar 1:50; 17:7,8; Asw 7:44.</span></span><span class="ChapterContent_content__RrUqA"> Konyarau ekabaka Yekoiada ekapolon, kotema ŋes atiar, “Kanukinyo mam ca jo itepesenia Ilebin ayaŋaun koYuda ka Yerusalem esolo loka Musa ekejaanakinan loka EJAKAIT, ka loka ekodet loka Isirael kanuka ewema loka aitejenunet?” </span></span><span data-usfm="2CH.24.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 21:17; 22:3,4; Sab 12:8; 2 Ika 12:4.</span></span><span class="ChapterContent_content__RrUqA"> Naarai apotu odwe luka Atalia, aberu ya nakaronon, kobelaros togo loka Edeke; iboro da lutiakuna kere luka etogo loka EJAKAIT ainakis Ibaalim.</span></span></div><div class="ChapterContent_p__dVKHb"><span data-usfm="2CH.24.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 12:9.  </span></span><span class="ChapterContent_content__RrUqA"> Kicorak do ekabaka, kiswamata asaduku, kibwaikis kiŋa orute loka etogo loka EJAKAIT. </span></span><span data-usfm="2CH.24.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 36:6.</span></span><span class="ChapterContent_content__RrUqA"> Kolimoroi anatar Yuda ka Yerusalem, ainun EJAKAIT esolo loabu Musa ekejaanakinan loka Edeke kicorak Isirael kamodiŋ. </span></span><span data-usfm="2CH.24.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kiyalamas ikapolok kere, ka ituŋa kere, koyautu kocakakis asaduku, aitodol neadaunotor. </span></span><span data-usfm="2CH.24.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:10.</span></span><span class="ChapterContent_content__RrUqA"> Kosodi keyaun asaduku mama ejaas ikapolok luka ekabaka kakan naka Ilebin, keanyutu ebe ejaas apesan nuipu, kobu ekewadikan loka ekabaka ka ekaroan loka esasedoti lopeti, kobuko asaduku, koyaŋaasi, kinyakakis aiboisike. Kiswamata kwaŋin ninipaaran kotukonokis apesan nuipu noi, </span></span><span data-usfm="2CH.24.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Koinak ekabaka ka Yekoiada luiswamaete aswam naka aijaanakin togo loka EJAKAIT; kisiwoteoto ikadukok ka ikekeok aiteteun etogo loka EJAKAIT, ikatatak da asua ka aisinin aiteteunia etogo loka EJAKAIT, </span></span><span data-usfm="2CH.24.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 4:7.</span></span><span class="ChapterContent_content__RrUqA"> Kiswamata ikeswamak, kitodoloto aswam ejok, kosipokis etogo loka Edeke kaibusesuke, kitogogoŋoto ŋes, </span></span><span data-usfm="2CH.24.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:50; 2 Ika 12:13; Any 29:38; Bur 7:27; 1 Pet 1:18,19; Apu 5:9.</span></span><span class="ChapterContent_content__RrUqA"> Kedautu kesi, koyaut apesan nuedeunos mama ejai ekabaka ka Yekoiada. Kiswamauniata iboro lukotogo loka EJAKAIT, iboro aijaanakinia, ka ainakinia, ka akaalei, ka iboro luka esabu ka luka epuesa, Koinanakis ainakineta nuicweio togo loka EJAKAIT tiritir apaarasia kere nuka Yekoiada,</span></span></div><div class="ChapterContent_p__dVKHb"><span data-usfm="2CH.24.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:26.  </span></span><span class="ChapterContent_content__RrUqA"> Konye komojoŋo Yekoiada, kipu apaarasiake noi, kotwana; korai loka ikar akwatat ka akaisauni naketwania. </span></span><span data-usfm="2CH.24.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:10.</span></span><span class="ChapterContent_content__RrUqA"> Aponi kidaikinai ore loka Daudi neejaas ikabakan, naarai abu kiswama nuejok koIsirael, mama ejai Edeke da ka ekekek.</span></span></div><div class="ChapterContent_p__dVKHb"><span data-usfm="2CH.24.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 20:29.  </span></span><span class="ChapterContent_content__RrUqA"> Akaulo katwanare naka Yekoiada kopotu ikapolok luka Yuda, kisudedoto mama ejai ekabaka, Kosodi ekabaka akiirar kes. </span></span><span data-usfm="2CH.24.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:23; Yos 22:20; Tub 5:8; 2 Sam 24:1; 2 Siit 19:2; 28:13; Kos 5:10.</span></span><span class="ChapterContent_content__RrUqA"> Kojalata etogo loka EJAKAIT, Edeke loka lukapapaakec, kijaanakis Aserim ka aputosia: kobunok anyunyura Yuda ka Yerusalem kanuka adiakaretekec kana. </span></span><span data-usfm="2CH.24.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:15; Nek 9:26; Yer 7:25,26; 25:4; Luk 11:47-51.</span></span><span class="ChapterContent_content__RrUqA"> Konye kijukanakini ŋesi kes inabin ainyakun bobo mama ejai EJAKAIT; kitejenikis kes; konye koŋeroto akiirar kes,</span></span></div><div class="ChapterContent_p__dVKHb"><span data-usfm="2CH.24.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 15:1,2; Tub 6:34; Mar 14:41; 1 Sam 13:13,14; Ikis 29:25,26; Yer 2:19.  </span></span><span class="ChapterContent_content__RrUqA"> Kodoik emoyo laka Edeke Sekaria okoku loka Yekoiada esasedoti: kobwo kokuju kituŋa, kotema kes atiar, “Inera Edeke kwanata ebe, Kanukinyo itapaariata yesi aicorakineta nuka EJAKAIT, kinyeis akeriakar? Naarai ijalata EJAKAIT, ŋes da kijali yes.” </span></span><span data-usfm="2CH.24.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 23:35; Asw 7:58.</span></span><span class="ChapterContent_content__RrUqA"> Kinerutu aluikin ŋes, kibiribiroto ŋes kamor kaicorakinet naka ekabaka alaro naka etogo loka EJAKAIT. </span></span><span data-usfm="2CH.24.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kwaŋin mam abu Yoas ekabaka kiitu asianut nakiswamakinit Yekoiada papa loka Sekaria, konye koar okokuke, Etwani kotema atiar, “Kosesen EJAKAIT, kitepesen.”</span></span></div><div class="ChapterContent_p__dVKHb"><span data-usfm="2CH.24.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 12:17.  </span></span><span class="ChapterContent_content__RrUqA"> Kosodi kanen, awasia naka ekaru, kobu ajore naka Isurian asurokin ŋes: kopotu Yuda ka Yerusalem, komudiasi ikapolok kere luka ituŋa kotuŋa, kijukasi luŋatunakec kere mama ejai ekabaka loka Damasiko, </span></span><span data-usfm="2CH.24.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:8,25; Ikis 32:30; Isa 30:17; Ikis 28:25; Isa 10:5.</span></span><span class="ChapterContent_content__RrUqA"> Naarai abu ajore naka Isurian kerioŋet loedit loka ituŋa; kijaik EJAKAIT ajore naepol noi akanikee, naarai apotu kojalata EJAKAIT, Edeke loka lukapapaakec. Kwaŋin kitodolik Yoas etube.</span></span></div><div class="ChapterContent_p__dVKHb"><span data-usfm="2CH.24.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.24.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 12:18,20; Sab 10:14.  </span></span><span class="ChapterContent_content__RrUqA"> Kenyoutu kesi kamakeŋ, (naarai kinyeis ŋes edeka noi,) kinerutu ikekejaanakinak asurokin ŋes kanuka aokot nuka odwe luka Yekoiada esasedoti, koarakis ŋes oitadake, kotwana: aponi kidaikinai ore loka Daudi, konye mam aponi kidaikinai atesina nuka ikabakan. </span></span><span data-usfm="2CH.24.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Lu kes luenerunete asurokin ŋes; Sabad okoku loka Simeat Amonit, ka Yekosabad okoku loka Simirit Amoabit. </span></span><span data-usfm="2CH.24.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Nuka odweke, ka apolou naka aritai nukisibwokio, ka airueakin aiduk etogo loka Edeke, koany, iwadikatai kakiro nuka eitabo loka ikabakan. Kirum Amasia okokuke aiboisike.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 24<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.24">Learn More About Ebaibuli</a></div>