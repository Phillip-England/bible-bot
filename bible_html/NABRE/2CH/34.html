<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 34</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.34" class="ChapterContent_chapter__uvbXo">
         <div class="ChapterContent_label__R2PLt">34</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.34.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 3:7-9; 13:2; 2 Ika 22:1; 1 Siit 3:14,15; 2 Siit 35:25.  </span></span><span class="ChapterContent_content__RrUqA"> Kerai Yosia loka ikar ikanykauni egeuni airum; kirumak ikar akaisauni ka Iodiopet koYerusalem. </span></span><span data-usfm="2CH.34.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiswama nuejok kakonyen nuka EJAKAIT, kolosenenei korotin luka Daudi papaake, komam epaari akan nakoteten karaida nakokediany. </span></span><span data-usfm="2CH.34.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 1:24; Sab 119:9; Awa 8:17; Lim 12:1; 2 Tim 3:15; 2 Siit 15:2; 1 Ika 13:2; 2 Siit 33:17,22.</span></span><span class="ChapterContent_content__RrUqA"> Naarai kokaru lokikanyetekauni loka airumuke, eriŋa erai esapat, kogeu amoot Edeke loka Daudi papaake: kokaru lokitomonet kaarei kogeu aiteseg Yuda ka Yerusalem alemar aiboisio nuiceleleete, ka Aserim, ka aputosia nuegerer, ka aputosia nuecalara; </span></span><span data-usfm="2CH.34.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:30; 2 Ika 23:4; Any 32:20.</span></span><span class="ChapterContent_content__RrUqA"> kobilibilai itemwan luka Ibaalim kakonyeneke; kojepeiep aputosia nuka akoloŋ nuiceleleete kokujukec; komunyumuny Aserim, ka aputosia nuegerer, ka aputosia nuecalara, kitarau apua, kipurupuranak atesina nuka ŋul kaluapotu koinakis asuban mamakec, </span></span><span data-usfm="2CH.34.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 13:2.</span></span><span class="ChapterContent_content__RrUqA"> Kicwei akojo nuka isasedotin kotemwanakec, kiteseg Yuda ka Yerusalem, </span></span><span data-usfm="2CH.34.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kiswama kwaŋin koreria luka Manase ka Epuraim ka Simeon, kiton Naputali, ka aapoŋorukec airimor. </span></span><span data-usfm="2CH.34.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 9:21.</span></span><span class="ChapterContent_content__RrUqA"> Kobilibil itemwan, kidecidec Aserim ka aputosia nuegerer araun apua, kojepejep aputosia nuka akoloŋ anatar akwap kere naka Isirael, koboŋo Yerusalem.</span></span></div><div class="ChapterContent_p__dVKHb"><span data-usfm="2CH.34.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.34.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 22:3.  </span></span><span class="ChapterContent_content__RrUqA"> Kokaru lokitomonet kakanykauni loka airumuke, kedau aiteseg akwap, ka etogo, kijuka Sapan okoku loka Asalia, ka Maaseia ekayaiton ere, ka Yoa okoku loka Yoakas ekesiitonokinan, aiteteun etogo loka EJAKAIT Ekedeke. </span></span><span data-usfm="2CH.34.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:4.</span></span><span class="ChapterContent_content__RrUqA"> Kopotu mama ejai Kilikia esasedoti lopeti, kijaikis apesan nuayaunitai togo loka Edeke, nuatukokinito Ilebin, ikagolok ekek, kakan naka Manase ka Epuraim, ka aatoŋot kere naka Isirael, ka Yuda kere ka Benyamin, ka luiboiete koYerusalem. </span></span><span data-usfm="2CH.34.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kijaikis akan naka ikeswamak luiteete etogo loka EJAKAIT; koinakis ikeswamak lueswamaete togo loka EJAKAIT aiteteunia ka apucunio etogo, </span></span><span data-usfm="2CH.34.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Koinakis ikekeok, ka ikadukok, agwelia amor nuikee, ka akito nuimorikikinete, aiswamaa abaoi nuka itogoi luapotu ikabakan luka Yuda komudiasi. </span></span><span data-usfm="2CH.34.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:15; 22:7; Nek 7:2; Awa 28:20; 1 Kor 4:2.</span></span><span class="ChapterContent_content__RrUqA"> Kiswamata ituŋa kamunonut; ikaanyanarakakec Yakat ka Obadia, Ilebin, lukodwe luka Merari; Sekaria ka Mesulam, lukodwe luka Ikokatin aiteten: ice luka Ilebin da, kere luepedorete airam ejok iboro lueruosi, </span></span><span data-usfm="2CH.34.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 23:4,5; Esr 7:6; Yer 8:8; Mat 26:3.</span></span><span class="ChapterContent_content__RrUqA"> Kepolokinito kesi luebwokete abwokon, kitetenata kere lueswamaete ŋolipone loka aijaanakin: ajaas koLebin da ikewadikak, ka ikapolokitok, ka ikagolok.</span></span></div><div class="ChapterContent_p__dVKHb"><span data-usfm="2CH.34.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.34.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 31:24-26; 2 Ika 22:8.  </span></span><span class="ChapterContent_content__RrUqA"> Nakitolomuniata apesan nuayaunitai togo loka EJAKAIT, kodum Kilika esasedoti eitabo loka ikisila luka EJAKAIT luainakinio kama ka Musa. </span></span><span data-usfm="2CH.34.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koboŋok Kilikia kotema Sapan ekewadikan atiar, “Adum eoŋ eitabo loka ikisila kotogo loka EJAKAIT.” Kosodi Kilikia aijaikin Sapan eitabo. </span></span><span data-usfm="2CH.34.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kodaka Sapan eitabo mama ejai ekabaka, ido kinyakak ekabaka akiro, ebe, “Iswamaete ikonikejaanakinak kere nukititiŋitai. </span></span><span data-usfm="2CH.34.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Akorasi apesan nuadumuna kotogo loka EJAKAIT, ejaikis akan naka ikaanyanarak, akan da naka ikeswamak.” </span></span><span data-usfm="2CH.34.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:19; Yos 1:8.</span></span><span class="ChapterContent_content__RrUqA"> Kosodi Sapan ekewadikan alimokin ekabaka ebe, “Kejaiki Kilikia esasedoti eitabo.” Kosiom Sapan kakonyen nuka ekabaka.</span></span></div><div class="ChapterContent_p__dVKHb"><span data-usfm="2CH.34.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.34.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 28:1-68; Rom 3:20; 7:7-14; Gal 2:19; 3:10-13; 2 Ika 19:1; Nek 8:9; Sab 94:12,13; 119:120; Yer 23:9,29; Yok 2:13; Kbk 3:16.  </span></span><span class="ChapterContent_content__RrUqA"> Kosodi kanen, kiira ekabaka akiro nuka ikisila, kocil ikenapen. </span></span><span data-usfm="2CH.34.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 22:12.</span></span><span class="ChapterContent_content__RrUqA"> Kicorak ekabaka Kilikia, ka Akikam okoku loka Sapan, ka Abudon okoku loka Mika, ka Sapan ekewadikan, ka Asaia ekejaanakinan loka ekabaka ebe, </span></span><span data-usfm="2CH.34.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:6.</span></span><span class="ChapterContent_content__RrUqA">“Koloto yesi, kiŋita EJAKAIT kanukan, kanuka ŋul da luideuna koIsirael ka Yuda, akiro nuka eitabo loadumun: naarai epol anyunyura naka EJAKAIT nakibukokina oni, naarai mam lukapapaawok apotu koricito akirot naka EJAKAIT, aiswamaenen kwape ajaatar kere nuiwadikatai oitabo lo.”</span></span></div><div class="ChapterContent_p__dVKHb"><span data-usfm="2CH.34.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.34.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 15:20; Tub 4:4; Luk 2:36; Asw 21:9; 2 Ika 22:14.  </span></span><span class="ChapterContent_content__RrUqA"> Kolot Kilikia, ka ŋul da luecorakini ekabaka, mama ejai Kulida anabi, aberu naka Salum okoku loka Tokat, okoku loka Kasara, ekeŋadan inapen; (eboienenei nin koYerusalem katutubet nakiareit;) kinerut kaŋes ŋun. </span></span><span data-usfm="2CH.34.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema ŋesi kes atiar, “Inera kwanata EJAKAIT, Edeke loka Isirael, ebe;, Kolimokis etuŋanan lokijukunit yes neajai ebe, </span></span><span data-usfm="2CH.34.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 23:16; 2 Ika 21:12; 23:26,27; 2 Siit 36:6,21; Isa 5:5; Yer 25:9; Dan 9:11-16; Amo 3:6; Sek 1:6.</span></span><span class="ChapterContent_content__RrUqA"> Inera kwanata EJAKAIT ebe, Koany, ayauni aronis aibois na, ka neejaas luiboiete kotoma, aikenito kere nuiwadikatai oitabo loasiomi kakonyen nuka ekabaka loka Yuda: </span></span><span data-usfm="2CH.34.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">naarai kajala, esupuruikis lukisupurununo odekesio ice, aitunyunyurikin eoŋ kaswamisio kere nuka akaninikec; ŋes ebukokinor akanyunyura aibois na, komam eduŋeori. </span></span><span data-usfm="2CH.34.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konye ekabaka loka Yuda, lokijukuni aiŋitakin EJAKAIT, kolimokis ŋes kwanata ebe, Inera kwanata EJAKAIT Edeke loka Isirael ebe: Nuka akiro nukipupuni, </span></span><span data-usfm="2CH.34.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 51:17; 86:5; Dan 9:9.</span></span><span class="ChapterContent_content__RrUqA"> kanu anonokiaror ekonitau, kitasonikin kakonyen nuka Edeke, naipupunio akekiro aluikin aibois na, aluikin da luiboiete kotoma, kitasonikin kakonyeneka, kocil ikoninapen, komony akiyo kakonyeneka; inera EJAKAIT ebe, Keira eoŋ da, </span></span><span data-usfm="2CH.34.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">koany, atukokini jo mama ejaas lukapapaakon, kitukokinio jo ailitikon inapakina, kwabo mam eanyunete akonikonye aronis kere naayauni aibois na, ka luiboiete kotoma.’” Kinyakakinai ekabaka akiro.</span></span></div><div class="ChapterContent_p__dVKHb"><span data-usfm="2CH.34.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.34.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 23:1.  </span></span><span class="ChapterContent_content__RrUqA"> Kosodi ekabaka aijukar kotukok imakio kere luka Yuda ka Yerusalem. </span></span><span data-usfm="2CH.34.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kodoka ekabaka togo loka EJAKAIT, ka ituŋa kere luka Yuda, ka lukiboiete koYerusalem, ka isasedotin, ka Ilebin, ka ituŋa kere, lukapolok ka ludidik kere: kosiomak akiikec akiro kere nuka eitabo loka aitutuket loadumun kotogo loka EJAKAIT. </span></span><span data-usfm="2CH.34.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 11:14.</span></span><span class="ChapterContent_content__RrUqA"> Kobwo ekabaka kaiboisike, kitutuk aitutuket kakonyen nuka EJAKAIT, atupit EJAKAIT, airie aicorakinetake, ka aitejenunetake, ka ikisilake, keketau kere, kakeijar da kere, aitodol akiro kere nuka aitutuket nuewadikatai oitabo lo. </span></span><span data-usfm="2CH.34.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kitogogoŋ da ituŋa kere Iuadumuna koYerusalem ka Benyamin, aitodol. Kiswamata lukiboiete koYerusalem kwape ajaar aitutuket naka Edeke, Edeke loka lukapapaakec. </span></span><span data-usfm="2CH.34.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:5; Yer 3:10; 2 Siit 24:2.</span></span><span class="ChapterContent_content__RrUqA"> Kolema Yosia italesia kere kakwapin kere nuaraas nuka idwe luka Isirael, kisidik luadumuna kere koIsirael aijaanakin, ŋes aijaanakin EJAKAIT Ekecedeke. Apaarasiake kere mam apotu konyoutu katupit EJAKAIT, Edeke loka lukapapaakec.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 34<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.34">Learn More About Ebaibuli</a></div>