<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Aisiltonokin 30</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2CH.30" class="ChapterContent_chapter__uvbXo">
         <div class="ChapterContent_label__R2PLt">30</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2CH.30.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kijuka Kesekia mama ejai Isirael kere ka Yuda, kiwadik ibaluan da mama ejai Epuraim ka Manase, tetere epote togo loka EJAKAIT Yerusalem, aidar Aleleŋio mama ejai EJAKAIT Edeke loka Isirael. </span></span><span data-usfm="2CH.30.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 9:10.</span></span><span class="ChapterContent_content__RrUqA"> Naarai kinerut ekabaka ka ikapolokoke, ka ekodet kere koYerusalem, aidar Aleleŋio kolap lokiareit. </span></span><span data-usfm="2CH.30.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:6; 2 Siit 29:34.</span></span><span class="ChapterContent_content__RrUqA"> Naarai mam apedorete aidar kapak kaŋin, naarai mam isasedotin apotu kitalauna bonik kotiai loedauni, karaida ituŋa atukokin Yerusalem, </span></span><span data-usfm="2CH.30.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kitojokai akirot kakonyen nuka ekabaka ka ekodet kere. </span></span><span data-usfm="2CH.30.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kibwaikis ekisil alimor anatar Isirael kere, anyoun koBeer-seba kiton Dan, aponare aidar Aleleŋio mama ejai EJAKAIT, Edeke loka Isirael, Yerusalem: naarai luipu mam apotu kidarata ŋes kwape kiwadikatere. </span></span><span data-usfm="2CH.30.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 7:3,4; Isa 55:6,7; Kos 6:1; 14:1; Yok 2:13; Mal 3:7; 2 Ika 15:19,29.</span></span><span class="ChapterContent_content__RrUqA"> Koloto ikakerak kibaluan anyoun kokabaka ka ikapolokoke anatar Isirael kere ka Yuda, kwape ajaar aicorakinet naka ekabaka ebe, “Yes idwe luka Isirael, kibelokinos bobo mama ejai EJAKAIT, Edeke loka Aburaam, ka Isaak ka Isirael, tetere eboŋuni mama ejai aatoŋot naaku kayesi kakan naka ikabakan luka Asuria, </span></span><span data-usfm="2CH.30.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 20:18; 2 Siit 29:8.</span></span><span class="ChapterContent_content__RrUqA"> Sirikiputokinos kalukapapaakus, ka ikusiinacan, luapaas kama ka EJAKAIT, Edeke loka lukapapaakec, tetere einakini kes aitisilario, kwape ianyuniata, </span></span><span data-usfm="2CH.30.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 10:16; 2 Siit 29:10.</span></span><span class="ChapterContent_content__RrUqA"> Siriraas lueninik imurisiŋa, kwape lukapapaakus; konye koluŋakinos mama ejai EJAKAIT, kolomasi aiboisike nakalaunan, naetalaunit ikar kere, kijaanakis EJAKAIT Ekusideke, tetere ibelokin akenyunyura naededeŋ kamakus. </span></span><span data-usfm="2CH.30.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:40; Any 34:6; Sab 86:5,15; Mik 7:18; Isa 55:7.</span></span><span class="ChapterContent_content__RrUqA"> Naarai arai ibelokinos bobo mama ejai EJAKAIT, itimio ikusiinacan ka ikusidwe kakonyen nuka ŋul kaluejoreorete kes, eboŋunete bobo akwap na: naarai esiana EJAKAIT Ekusideke, lokaitim da, mam ibelokini akekonyen kamakus arai iboŋunete mamake.”</span></span></div><div class="ChapterContent_p__dVKHb"><span data-usfm="2CH.30.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.30.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 36:16; Nek 2:19; Yer 5:12; Mat 21:35; Luk 8:53; Asw 17:32; Bur 11:36.  </span></span><span class="ChapterContent_content__RrUqA"> Kitoroto ikakerak ireria kere anatar akwap naka Epuraim ka Manase, kiton Sebulun: konye kokienatar kes, kisekeloto kes. </span></span><span data-usfm="2CH.30.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 11:16.</span></span><span class="ChapterContent_content__RrUqA"> Konye kitasonikinos ice luko Aser ka Manase ka Sebulun, kopotu Yerusalem. </span></span><span data-usfm="2CH.30.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:25,36; Esr 7:27; Sab 110:3; 2 Kor 3:5; Pil 2:13; Bur 13:21.</span></span><span class="ChapterContent_content__RrUqA"> Kojai da akan naka Edeke koYuda ainakin kes etau ediopet, aswam aicorakinet naka ekabaka ka ikapolok kakirot naka EJAKAIT,</span></span></div><div class="ChapterContent_p__dVKHb"><span data-usfm="2CH.30.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.30.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kotukonokina ituŋa luipu koYerusalem aidar epucit loka imugatin lumam itubuunitoi kolap lokiareit, ekodet loapol noi. </span></span><span data-usfm="2CH.30.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 28:24; Isa 2:17-21.</span></span><span class="ChapterContent_content__RrUqA"> Konyout kolemasi itemwan luajaas Yerusalem, kolemasi da itemwan lukisupuruunet, kocakakis aguurut Kidiron. </span></span><span data-usfm="2CH.30.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:34.</span></span><span class="ChapterContent_content__RrUqA"> Kosodete aiar lukaleleŋio kapaaran nakitomonet kaoŋon kolap lokiareit: kirumata isasedotin ka Ilebin ileic, kitalaunos bonik, koyaut ainakineta nuicweio togo loka EJAKAIT. </span></span><span data-usfm="2CH.30.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kobwaata kaiboisiokec kwape kibusakinitotor, kwape ajaar ekisil loka Musa etuŋanan loka Edeke: kobwatanakis isasedotin aokot, nuejaikinete kes Ilebin. </span></span><span data-usfm="2CH.30.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:34.</span></span><span class="ChapterContent_content__RrUqA"> Naarai ajaas luipu kokodet lumam etalauna bonik: kanuka ŋun koraun do aswam naka Ilebin aaranakin ŋinituŋanan yenimam elai aleleŋio, aitalaun kes mama ejai EJAKAIT. </span></span><span data-usfm="2CH.30.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:43.</span></span><span class="ChapterContent_content__RrUqA"> Naarai epu ituŋa, ido luepu kakesi luka Epuraim ka Manase, Isakar ka Sebulun, mam apotu kitalauna bonik, konye konyamata lukaleleŋio kopone lomam ewadikatere. Naarai abu Kesekia kilipak kes ebe, “Kisioni EJAKAIT lokajokan ŋinituŋanan </span></span><span data-usfm="2CH.30.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 7:3; 1 Siit 29:18; 2 Siit 19:3; 20:33; Esr 7:10; Yob 11:13.</span></span><span class="ChapterContent_content__RrUqA"> yenibwaikini eketau amoot Edeke, EJAKAIT, Edeke loka lukapapaake, karaida mam italaunitai kwape ejaar aitesegario naka aibois nakalaunan.” </span></span><span data-usfm="2CH.30.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:26; Sab 103:3; Yak 5:16.</span></span><span class="ChapterContent_content__RrUqA"> Kiira EJAKAIT Kesekia, kitanaleu ituŋa, </span></span><span data-usfm="2CH.30.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:15; 13:6; Leb 23:6; Luk 22:1-7; 1 Kor 5:7,8.</span></span><span class="ChapterContent_content__RrUqA"> Kidarata idwe luka Isirael luajaas Yerusalem epucit loka imugatin lumam itubuunitoi adaun apaarasia akanykaarei kaiyalama naepol: kituritos Ilebin ka isasedotin EJAKAIT ŋinipaaran, koyeikis EJAKAIT kiboro lueruosi noi. </span></span><span data-usfm="2CH.30.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 40:2; Ikis 33:10; 2 Siit 17:9; 35:3; 2 Tim 4:2; Esr 10:11.</span></span><span class="ChapterContent_content__RrUqA"> Kiner Kesekia nukaitalakaar Ilebin kere luepiriaka noi aijaanakin EJAKAIT, Konyamakis do epucit kere adaun apaarasia akanykaarei, koinanakinete asuban nuka ainakineta nuka ainapakin, kolimonorete EJAKAIT, Edeke loka lukapapaakec.</span></span></div><div class="ChapterContent_p__dVKHb"><span data-usfm="2CH.30.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2CH.30.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 8:65.  </span></span><span class="ChapterContent_content__RrUqA"> Kineru ekodet kere aidar acepaarasia akanykaarei: kidarata apaarasia ace akanykaarei kaiyalama, </span></span><span data-usfm="2CH.30.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 35:7,8; 29:34.</span></span><span class="ChapterContent_content__RrUqA"> Naarai abu Kesekia ekabaka loka Yuda koinak ekodet imoŋin lutoba elukumit ka amerekekin alukumin akanykaarei araut ainakineta; apotu da ikapolok koinakis ekodet imoŋin lutoba elukumit ka amerekekin alukumin atomon: kitalaunos isasedotin luipu noi bonik. </span></span><span data-usfm="2CH.30.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 30:11,18.</span></span><span class="ChapterContent_content__RrUqA"> Kiyalama ekodet kere loka Yuda, ka isasedotin ka Ilebin, ka ekodet kere loabuni koIsirael, ka imo luapote kakwap naka Isirael, ka lueboiete koYuda. </span></span><span data-usfm="2CH.30.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kojai do aiyalama naepol Yerusalem: naarai ageun kapaarasia nuka Solomon okoku loka Daudi ekabaka loka Isirael amamei naaputotor koYerusalem, </span></span><span data-usfm="2CH.30.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 6:23; Sab 68:5; Isa 57:15; 66:1.</span></span><span class="ChapterContent_content__RrUqA"> Kosodete isasedotin Ilebin anyoun, kilipakis ituŋa arereŋ, Kiirarai ekeceporoto, kodol ailipikec aiboisike nakalaunan, ŋes akuj.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Aisiltonokin 30<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2CH.30">Learn More About Ebaibuli</a></div>