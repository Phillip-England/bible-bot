<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Apukokinio 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="REV.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="REV.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 10:1; Esk 43:2.  </span></span><span class="ChapterContent_content__RrUqA"> Akaulo kaŋun abu kaany emalaika ece ijesuni kotoma akuj, ejai kapolou naepol; kitacau aibusesuke akwap. </span></span><span data-usfm="REV.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 13:21; 21:9; 34:11; Yer 9:11; 50:39; 51:8; Apu 14:8; Dan 4:30.</span></span><span class="ChapterContent_content__RrUqA"> Kiworo keporoto loegogoŋ ebe,</span></span></div><div class="ChapterContent_q1__wjdiM"><span data-usfm="REV.18.2" class="ChapterContent_verse__57FIw"><span class="ChapterContent_content__RrUqA">“Ebiror, ebiror Babulon lokapolon!</span></span></div><div class="ChapterContent_q1__wjdiM"><span data-usfm="REV.18.2" class="ChapterContent_verse__57FIw"><span class="ChapterContent_content__RrUqA">Arau aibois naiboioto ajokin,</span></span></div><div class="ChapterContent_q1__wjdiM"><span data-usfm="REV.18.2" class="ChapterContent_verse__57FIw"><span class="ChapterContent_content__RrUqA">Ka aidaris naka imoyon lueroko,</span></span></div><div class="ChapterContent_q1__wjdiM"><span data-usfm="REV.18.2" class="ChapterContent_verse__57FIw"><span class="ChapterContent_content__RrUqA">Aidaris da naka ŋinikweny yenerono yenelaitai;</span></span></div><div class="ChapterContent_q1__wjdiM"><span data-usfm="REV.18.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 23:17; Yer 25:15,27; 51:7; Nak 3:4.  </span></span><span class="ChapterContent_content__RrUqA"> Naarai ebiroros atekerin kere kanuka ebino loka adedeŋ naka adoteuke,</span></span></div><div class="ChapterContent_q1__wjdiM"><span data-usfm="REV.18.3" class="ChapterContent_verse__57FIw"><span class="ChapterContent_content__RrUqA">Adoteata da ikabakan luka akwap kaŋes,</span></span></div><div class="ChapterContent_q1__wjdiM"><span data-usfm="REV.18.3" class="ChapterContent_verse__57FIw"><span class="ChapterContent_content__RrUqA">Abarata da ikagwelanarak luka akwap</span></span></div><div class="ChapterContent_q1__wjdiM"><span data-usfm="REV.18.3" class="ChapterContent_verse__57FIw"><span class="ChapterContent_content__RrUqA">Kanuka agogoŋ naka eporoke.”</span></span></div><div class="ChapterContent_m__3AINJ"><span data-usfm="REV.18.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 48:20; 52:11; Yer 50:8; 51:6,9,45.  </span></span><span class="ChapterContent_content__RrUqA"> Kasodi keira eporoto ece ebuni kotoma akuj ebala ebe,</span></span></div><div class="ChapterContent_q1__wjdiM"><span data-usfm="REV.18.4" class="ChapterContent_verse__57FIw"><span class="ChapterContent_content__RrUqA">“Ikatuŋa, kolomutu kotomakeŋ,</span></span></div><div class="ChapterContent_q1__wjdiM"><span data-usfm="REV.18.4" class="ChapterContent_verse__57FIw"><span class="ChapterContent_content__RrUqA">Kinyeis aimorikikin kadiakanaretake,</span></span></div><div class="ChapterContent_q1__wjdiM"><span data-usfm="REV.18.4" class="ChapterContent_verse__57FIw"><span class="ChapterContent_content__RrUqA">Kinyeis ainakinio aiticanetake;</span></span></div><div class="ChapterContent_q1__wjdiM"><span data-usfm="REV.18.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 18:20-21; Yer 51:9.  </span></span><span class="ChapterContent_content__RrUqA"> Naarai iculul adiakanaretake kiton akuj,</span></span></div><div class="ChapterContent_q1__wjdiM"><span data-usfm="REV.18.5" class="ChapterContent_verse__57FIw"><span class="ChapterContent_content__RrUqA">Eitu da Edeke amamus adoliteke.</span></span></div><div class="ChapterContent_q1__wjdiM"><span data-usfm="REV.18.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 137:8; Yer 50:15,29; 2 Ses 1:6.  </span></span><span class="ChapterContent_content__RrUqA"> Kotaca ŋes kwape atacia ŋesi,</span></span></div><div class="ChapterContent_q1__wjdiM"><span data-usfm="REV.18.6" class="ChapterContent_verse__57FIw"><span class="ChapterContent_content__RrUqA">Kiyatakis ŋes irwan aarei kwape ejaatar aswamisioke:</span></span></div><div class="ChapterContent_q1__wjdiM"><span data-usfm="REV.18.6" class="ChapterContent_verse__57FIw"><span class="ChapterContent_content__RrUqA">Toma aikopo naenyalia ŋesi, kinyalakis ŋes irwan aarei.</span></span></div><div class="ChapterContent_q1__wjdiM"><span data-usfm="REV.18.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 47:7-9; Yer 50:29.  </span></span><span class="ChapterContent_content__RrUqA"> Kwape etopolooror bon, koporo da,</span></span></div><div class="ChapterContent_q1__wjdiM"><span data-usfm="REV.18.7" class="ChapterContent_verse__57FIw"><span class="ChapterContent_content__RrUqA">Kwape kwaŋin koinakis ŋes aisiriebio noi ka akuudian,</span></span></div><div class="ChapterContent_q1__wjdiM"><span data-usfm="REV.18.7" class="ChapterContent_verse__57FIw"><span class="ChapterContent_content__RrUqA">Naarai ebala kotauke ebe, ‘Eboie eoŋ kwape akabaka,</span></span></div><div class="ChapterContent_q1__wjdiM"><span data-usfm="REV.18.7" class="ChapterContent_verse__57FIw"><span class="ChapterContent_content__RrUqA">Mam arai apuserut, mam cut aanyuni akuudian.’</span></span></div><div class="ChapterContent_q1__wjdiM"><span data-usfm="REV.18.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 47:9; Yer 50:34; Apu 17:16.  </span></span><span class="ChapterContent_content__RrUqA"> Kanuka ŋun ŋes eponiata aiticanetake toma apaaran adiopet,</span></span></div><div class="ChapterContent_q1__wjdiM"><span data-usfm="REV.18.8" class="ChapterContent_verse__57FIw"><span class="ChapterContent_content__RrUqA">Atwanare, ka akuudian, ka ebeli,</span></span></div><div class="ChapterContent_q1__wjdiM"><span data-usfm="REV.18.8" class="ChapterContent_verse__57FIw"><span class="ChapterContent_content__RrUqA">Icweikinio cut kakim;</span></span></div><div class="ChapterContent_q1__wjdiM"><span data-usfm="REV.18.8" class="ChapterContent_verse__57FIw"><span class="ChapterContent_content__RrUqA">Naarai egogoŋ Ejakait Edeke loetubokini ŋes.”</span></span></div><div class="ChapterContent_p__dVKHb"><span data-usfm="REV.18.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 26:16-17.  </span></span><span class="ChapterContent_content__RrUqA"> Emonyakinete ŋes, ibwololoete da ikabakan luka akwap luadoteata kaŋes ka eporo da, naeanyuniata apuru naka aicweioke; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 27:30-35; Isa 23:17; Apu 17:2.</span></span><span class="ChapterContent_content__RrUqA">  </span></span><span data-usfm="REV.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 4:30; Esk 26:17; Isa 21:9; Yer 51:8; Apu 14:8.</span></span><span class="ChapterContent_content__RrUqA"> kobwoete kama elwana, kanuka akurian naka aisiriebioke, kobalasi ebe,</span></span></div><div class="ChapterContent_q1__wjdiM"><span data-usfm="REV.18.10" class="ChapterContent_verse__57FIw"><span class="ChapterContent_content__RrUqA">“Itukwi! Itukwi! Ere lokapolon,</span></span></div><div class="ChapterContent_q1__wjdiM"><span data-usfm="REV.18.10" class="ChapterContent_verse__57FIw"><span class="ChapterContent_content__RrUqA">Babulon, ere lokapolon loegogoŋ!</span></span></div><div class="ChapterContent_q1__wjdiM"><span data-usfm="REV.18.10" class="ChapterContent_verse__57FIw"><span class="ChapterContent_content__RrUqA">Naarai adolu atubokiniokon toma osawa ediopet.”</span></span></div><div class="ChapterContent_p__dVKHb"><span data-usfm="REV.18.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 27:31,36.  </span></span><span class="ChapterContent_content__RrUqA"> Emonyete ikagwelanarak luka akwap, ekuudianete da kanukeŋ, naarai emamei bobo yenegweli igwelarakec, </span></span><span data-usfm="REV.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 27:12-13,22.</span></span><span class="ChapterContent_content__RrUqA"> igwelara luka esabu, ka epuesa, ka amoru nuka akais nuipu, ka ilulun, ka ebaputa loejok, ka lomuge, ka aliri, ka lokareŋan, ka ŋolikitoi loeuru maa, ka ŋinibore kere yenika ikel luka itomei, ka ŋinibore kere yenika ekitoi loka akais nuipu noi, ka aikomon, ka asua, ka amor nuka ijesesinei, </span></span><span data-usfm="REV.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 27:13.</span></span><span class="ChapterContent_content__RrUqA"> akinomon, ka lueuru maa, ka emina, ka luesaete, ka lukisupurununo, ka ebino, ka akinyet, ka akiria nuicidie, ka eŋano, ka ibaren, ka amerekekin, ka ibalasin, ka agalin, ka ibulesin, ka aijar da naka ituŋa.</span></span></div><div class="ChapterContent_q1__wjdiM"><span data-usfm="REV.18.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">“Araito da nuimiela ekonitau anyout mamakon,</span></span></div><div class="ChapterContent_q1__wjdiM"><span data-usfm="REV.18.14" class="ChapterContent_verse__57FIw"><span class="ChapterContent_content__RrUqA">Iboro kere da luetarioko ka luimilias anyout kamakon, Komam bobo ituŋa edumunete kes!”</span></span></div><div class="ChapterContent_m__3AINJ"><span data-usfm="REV.18.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 27:31,36.  </span></span><span class="ChapterContent_content__RrUqA"> Ikagwelanarak iboro ŋul, luetabari ŋesi, ebwoete kama elwana, kanuka akurian naka aisiriebioke, komonyete ka akuudian, kobalasi ebe,</span></span></div><div class="ChapterContent_q1__wjdiM"><span data-usfm="REV.18.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 17:4.  </span></span><span class="ChapterContent_content__RrUqA"> “Itukwi! Itukwi! Ere lokapolon,</span></span></div><div class="ChapterContent_q1__wjdiM"><span data-usfm="REV.18.16" class="ChapterContent_verse__57FIw"><span class="ChapterContent_content__RrUqA">Loaponi kitanapai ebaputa loejok,</span></span></div><div class="ChapterContent_q1__wjdiM"><span data-usfm="REV.18.16" class="ChapterContent_verse__57FIw"><span class="ChapterContent_content__RrUqA">ka lomuge ka lokareŋan, Kisiritete kesabu,</span></span></div><div class="ChapterContent_q1__wjdiM"><span data-usfm="REV.18.16" class="ChapterContent_verse__57FIw"><span class="ChapterContent_content__RrUqA">ka amor nuka akais nuipu, ka ilulun da!</span></span></div><div class="ChapterContent_q1__wjdiM"><span data-usfm="REV.18.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 23:14; Esk 27:26-30.  </span></span><span class="ChapterContent_content__RrUqA"> Naarai amudiar abar naetia nen kosawa ediopet.”</span></span></div><div class="ChapterContent_p__dVKHb"><span data-usfm="REV.18.17" class="ChapterContent_verse__57FIw"><span class="ChapterContent_content__RrUqA">Kobwoi da ŋolikapolon loka ataker, ka yenelosi aibois kere kotoma ataker, ka ikekwaŋak, ka ŋul kere da luiswamaete toma aŋolol, kobwoete kama elwana, </span></span><span data-usfm="REV.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 27:32; Isa 34:10.</span></span><span class="ChapterContent_content__RrUqA"> ido naaanyuniata apuru naka aicweioke, kiworoto ebe,</span></span></div><div class="ChapterContent_q1__wjdiM"><span data-usfm="REV.18.18" class="ChapterContent_verse__57FIw"><span class="ChapterContent_content__RrUqA">“Inyo bo eputosi ka ere lokapolon?”</span></span></div><div class="ChapterContent_p__dVKHb"><span data-usfm="REV.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 26:19; 27:30-34.  </span></span><span class="ChapterContent_content__RrUqA"> Kiwelanakis apua akwesikec, kiworoto emonyete ka akuudian ebe,</span></span></div><div class="ChapterContent_q1__wjdiM"><span data-usfm="REV.18.19" class="ChapterContent_verse__57FIw"><span class="ChapterContent_content__RrUqA">“Itukwi! Itukwi! Ere lokapolon,</span></span></div><div class="ChapterContent_q1__wjdiM"><span data-usfm="REV.18.19" class="ChapterContent_verse__57FIw"><span class="ChapterContent_content__RrUqA">Loetabari kere lukejaas atakerin toma aŋolol kanuka akaisike nuipu! Naarai amudiar kotoma osawa ediopet.</span></span></div><div class="ChapterContent_q1__wjdiM"><span data-usfm="REV.18.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:43; Yer 51:48; Isa 44:23.  </span></span><span class="ChapterContent_content__RrUqA"> Kiyalamikin kanukeŋ, ijo akuj,</span></span></div><div class="ChapterContent_q1__wjdiM"><span data-usfm="REV.18.20" class="ChapterContent_verse__57FIw"><span class="ChapterContent_content__RrUqA">Ka yes lukalaunak, ka yes ikiyakia, ka yes da inabin,</span></span></div><div class="ChapterContent_q1__wjdiM"><span data-usfm="REV.18.20" class="ChapterContent_verse__57FIw"><span class="ChapterContent_content__RrUqA">Naarai kitubok Edeke akirokus kamakeŋ!”</span></span></div><div class="ChapterContent_p__dVKHb"><span data-usfm="REV.18.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 51:63-64; Esk 26:21; Dan 4:30.  </span></span><span class="ChapterContent_content__RrUqA"> Kosodi kodak emalaika loegogoŋ amoru, kwape akukuse naepol, kocakak aŋolol cikil, kobala ebe,</span></span></div><div class="ChapterContent_q1__wjdiM"><span data-usfm="REV.18.21" class="ChapterContent_verse__57FIw"><span class="ChapterContent_content__RrUqA">“Kwaŋin ecakakinere Babulon ere lokapolon,</span></span></div><div class="ChapterContent_q1__wjdiM"><span data-usfm="REV.18.21" class="ChapterContent_verse__57FIw"><span class="ChapterContent_content__RrUqA">Kwabo mam bobo etakanuni,</span></span></div><div class="ChapterContent_q1__wjdiM"><span data-usfm="REV.18.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 26:13; Isa 24:8.  </span></span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 7:34; 25:10.</span></span><span class="ChapterContent_content__RrUqA"> Karaida eporoto loka ikaramak adeudeun,</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">ka luejaas lueruosi,</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">ka luekusete alamarun,</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">ka luekusete arupepen,</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">Mam epupunos bobo kotomakon.</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">Karaida epirioit loka aswam kere,</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">mam etakanuni bobo kotomakon;</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">Karaida eporoto loka akukuse mam epupuni bobo kotomakon;</span></span></div><div class="ChapterContent_q1__wjdiM"><span data-usfm="REV.18.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 7:34; 16:9; 25:10; Isa 23:8; 47:9.  </span></span><span class="ChapterContent_content__RrUqA"> Karaida aica naka atala, mam ecai bobo kotomakon;</span></span></div><div class="ChapterContent_q1__wjdiM"><span data-usfm="REV.18.23" class="ChapterContent_verse__57FIw"><span class="ChapterContent_content__RrUqA">Karaida eporoto loka eteran ka ateran mam epupuni bobo kotomakon;</span></span></div><div class="ChapterContent_q1__wjdiM"><span data-usfm="REV.18.23" class="ChapterContent_verse__57FIw"><span class="ChapterContent_content__RrUqA">Naarai keraas ikagwelanarakakon ikapolok luka akwap,</span></span></div><div class="ChapterContent_q1__wjdiM"><span data-usfm="REV.18.23" class="ChapterContent_verse__57FIw"><span class="ChapterContent_content__RrUqA">Naarai toma ocudetekon ŋes eŋalaarere atekerin kere,</span></span></div><div class="ChapterContent_q1__wjdiM"><span data-usfm="REV.18.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="REV.18.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 51:9,49; Mat 23:35; Apu 6:10; 17:6; 19:2.  </span></span><span class="ChapterContent_content__RrUqA"> Kotakanut da kotomake aokot nuka inabin ka nuka lukalaunak,</span></span></div><div class="ChapterContent_q1__wjdiM"><span data-usfm="REV.18.24" class="ChapterContent_verse__57FIw"><span class="ChapterContent_content__RrUqA">Ka nuka ŋul kere luaario kotoma akwap.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Apukokinio 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=REV.18">Learn More About Ebaibuli</a></div>