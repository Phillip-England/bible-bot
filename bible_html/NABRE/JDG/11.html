<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 6:12.  </span></span><span class="ChapterContent_content__RrUqA"> Kerai Yeputa Egileadit etuŋanan lokirigi, lokatitin da, arai ŋesi okoku loka naadote: Gilead ŋes aurie Yeputa. </span></span><span data-usfm="JDG.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kourik aberu naka Gilead ŋes idwe lusap; kosodi kepolooros odwe luka aberuke, apotu kireneasi Yeputa, kotemasi ŋes atiar, “Mam jo idumuni airumet kokal loka papawok; naarai irai ijo okoku loka aceberu.” </span></span><span data-usfm="JDG.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:4; 1 Sam 22:2; 30:22-24; Yob 30:1-10; Asw 17:5.</span></span><span class="ChapterContent_content__RrUqA"> Kosodi Yeputa akerit kaneaiaas iinaeanake, kiboikin akwap naka Tob: kotukokinos ituŋa luutai neejai Yeputa, kolomasi nepepe kaŋes.</span></span></div><div class="ChapterContent_p__dVKHb"><span data-usfm="JDG.11.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kanen ketuboros apaarasia, kitiiioto idwe luka Amon Isirael. </span></span><span data-usfm="JDG.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi kitiiioto idwe luka Amon Isirael, apotu imakio luka Gilead koloto aomare Yeputa kakwap naka Tob. </span></span><span data-usfm="JDG.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kotemasi Yeputa atiar, “Bia, koraun ekosiiakait, tetere kitijie idwe luka Amon.” </span></span><span data-usfm="JDG.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 26:27.</span></span><span class="ChapterContent_content__RrUqA"> Kotema Yeputa imakio luka Gilead atiar, “Mere ipotu yesi kolaata eoŋ, kireŋeasi da kokal loka papaka?</span></span></div><div class="ChapterContent_p__dVKHb"><span data-usfm="JDG.11.7" class="ChapterContent_verse__57FIw"><span class="ChapterContent_content__RrUqA">Kanukinyo do iponiata neajar eoŋ naijaatar oean?” </span></span><span data-usfm="JDG.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 17:4; Tub 10:18; Age 31:50; Yer 29:23; 42:5; Mik 1:2.</span></span><span class="ChapterContent_content__RrUqA"> Kotemasi ŋes imakio luka Gilead atiar, “Kanuka ŋun ŋes kibonunio mamakon, tetere ilosi kasio aitiji idwe luka Amon, iraun ijo lokapolonikosi loiyait luibojete koGilead kere.” </span></span><span data-usfm="JDG.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kotema Yeputa imakio luka Gilead atiar, “Arai kiinyakasi yesi eoŋ ore aitiii idwe luka Amon, kosodi EJAKAIT aijaikin kes eoŋ, araun kereka eoŋ lokapolonikus?” </span></span><span data-usfm="JDG.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 1:9; 1 Ses 2:5.</span></span><span class="ChapterContent_content__RrUqA"> Kotemasi imakio luka Gilead Yeputa atiar, “EJAKAIT, ŋes ekajenaniwok; abeit kiswamai kwape ejaar akonikirot.” </span></span><span data-usfm="JDG.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 10:17; 20:1; 1 Sam 10:17; 11:15; Awa 16:3.</span></span><span class="ChapterContent_content__RrUqA"> Kosodi Yeputa alosit kimakio luka Gilead, kodakakis ituŋa ŋes araun ekapolon, ejakait da loeyait kes: kiner Yeputa akiroke kere kakonyen nuka EJAKAIT koMisipa.</span></span></div><div class="ChapterContent_p__dVKHb"><span data-usfm="JDG.11.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kijuka Yeputa ikiyakia mama ejai ekabaka loka idwe luka Amon ebe, “Inyo bo kimariai ijo keoŋ, tape ijo ibuni mamakan aitiji akakwap?” </span></span><span data-usfm="JDG.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:24; Age 32:22.</span></span><span class="ChapterContent_content__RrUqA"> Koboŋok eka baka loka idwe luka Amon ikiyakia luka Yeputa ebe, “Naarai abu lsirael koyana akakwap, anyoun koArunon kiton Yabok, kiton Yorodan da, naalomunio koMisiri: asa kinyakakinai akwapin nun kainapakin.” </span></span><span data-usfm="JDG.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kijuka Yeputa ikiyakia bobo mama ejai ekabaka loka idwe luka Amon: </span></span><span data-usfm="JDG.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 22:13-15; Ikis 2:9,19; 2 Siit 20:10.</span></span><span class="ChapterContent_content__RrUqA"> Kotema ŋes atiar, “Inera Yeputa kwanata ebe: Mam Isirael abu koyana akwap naka Moab karaida akwap naka idwe luka Amon: </span></span><span data-usfm="JDG.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:25; Ikis 1:40; Yos 5:6; Mar 13:26; 20:1; Ikis 1:46.</span></span><span class="ChapterContent_content__RrUqA"> Konye naaponiata kesi koMisiri, abu Isirael kitor amodiŋ kiton Aŋolol Nakarenan, kodol Kades; </span></span><span data-usfm="JDG.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:1,14-21.</span></span><span class="ChapterContent_content__RrUqA"> Kosodi Isirael aijukakin ekabaka loka Edom ikiyakia ebe, “Kenainait, koeamakinai ketor akwapukon’: konye mam ekabaka loka Edom abu kopup, Kwape kwaŋin kijuka mama ejai ekabaka loka Moab: konye mam abu kocam: kiboikin Isirael Kades. </span></span><span data-usfm="JDG.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:4; Ikis 2:1-8; Mar 21:11.</span></span><span class="ChapterContent_content__RrUqA"> Kosodi aitor amodiŋ, kiriria akwap naka Edom, ka akwap naka Moab, kobu kariri nakokide naka akwap naka Moab, kidukuroto juwai naka Arunon; konye mam apotu kolomasi oikor loka Moab, naarai Arunon ŋes arai eikor loka Moab. </span></span><span data-usfm="JDG.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:21-24; Ikis 2:26; 3:1-17; Yos 13:8-12.</span></span><span class="ChapterContent_content__RrUqA"> Kijuka Isirael ikiyakia mama ejai Sikon ekabaka loka Imorain, ekabaka loka Kesibon; kotema Isirael ŋes atiar, “Kiŋainait, koeamak sio ketoroto akwapukon adolore akwapukosi.” </span></span><span data-usfm="JDG.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Konye mam abu Sikon komunokin Isirael aitor oikoruke: konye abu Sikon kotukok iketuŋa kere, kidukuru Yakas, kitiji Isirael. </span></span><span data-usfm="JDG.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:24; Ikis 2:33,34.</span></span><span class="ChapterContent_content__RrUqA"> Abu EJAKAIT, Edeke loka Isirael kijaik Sikon ka iketuŋa kere akan naka Isirael, kodanyata kes: kwaŋin kirum Isirael akwap kere naka Imorain lueboienenete kakwap kaŋin, </span></span><span data-usfm="JDG.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kirumata eikor kere loka Imorain, anyoun koArunon kiton Yabok, anyoun kamodiŋ da kiton Yorodan. </span></span><span data-usfm="JDG.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Aso abu EJAKAIT, Edeke loka Isirael kodema Imorain airumetekec kakonyen nuka iketuŋa Isirael, ikoto do ijo airum kes? </span></span><span data-usfm="JDG.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:29; 1 Ika 11:7; Yer 48:7; Any 23:28,31; 34:11; Mar 33:50,54; Ikis 7:16,24; Yos 3:10; 2 Siit 7:20; Sab 44:2,3; Asw 13:19.</span></span><span class="ChapterContent_content__RrUqA"> Mam kereka jo irumi nukiinakini Kemos ekonideke jo airum? Aso ŋul luadema EJAKAIT Ekosideke airumetakee kakonyenekosi, nul kes kirumi isio. </span></span><span data-usfm="JDG.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 22:1-6; Ikis 23:3,4; Yos 24:9; Mik 6:5.</span></span><span class="ChapterContent_content__RrUqA"> Itelekarit kereka ijo Balak okoku loka Sipor, ekabaka loka Moab? Abu ŋesi kitepeg lsirael, arai bo abu ŋesi kitiji kes? </span></span><span data-usfm="JDG.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 2:36.</span></span><span class="ChapterContent_content__RrUqA"> Naeboio Isirael koKesibon ka ireriake, koAroer da ka ireriake, koreria da kere luejaas osiep loka Arunon, ikar akwat auni; kanukinyo mam yes ipotu kinyakariata kes kapak kaŋin? </span></span><span data-usfm="JDG.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:25; Yob 9:15; Yok 5:22,23.</span></span><span class="ChapterContent_content__RrUqA"> Kanuka nun mam eoŋ adiakit kamakon, konye iswamakinit ijo eoŋ erono aitiji eoŋ: EJAKAIT, Ekatubon, ŋes etubokini lolo idwe luka Isirael ka idwe luka Amon.” </span></span><span data-usfm="JDG.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Konye mam ekabaka loka idwe luka Amon abu kopup akiro nuejukakinit Yeputa ŋes,</span></span></div><div class="ChapterContent_p__dVKHb"><span data-usfm="JDG.11.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 3:10.  </span></span><span class="ChapterContent_content__RrUqA"> Kosodi emoyo loka EJAKAIT adoikin Yeputa, kitor Gilead ka Manase, kitor da Misipe loka Gilead, konyou koMisipe loka Gilead kotubor neajaas idwe luka Amon. </span></span><span data-usfm="JDG.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:20; Mar 30:2; 1 Sam 1:11; Lim 5:1,2.</span></span><span class="ChapterContent_content__RrUqA"> Kiyapoik Yeputa EJAKAIT aiyaposit ebe, “Arai kiiaik ijo eut idwe luka Amon akanika, </span></span><span data-usfm="JDG.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:2; 1 Sam 1:11.</span></span><span class="ChapterContent_content__RrUqA"> Ejaun do ebe, ŋin yenelomuni kokekia luka ekatogo aisiriam eoŋ, naabonunio kainapakin kaneejaas idwe luka Amon, eraun nin yenika EJAKAIT, ainakini ŋes araun ainakinet naicweio.” </span></span><span data-usfm="JDG.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kwaŋin kotubor Yeputa mama ejaas idwe luka Amon aitiji kes; kijaik EJAKAIT kes akanike. </span></span><span data-usfm="JDG.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 27:17.</span></span><span class="ChapterContent_content__RrUqA"> Kodany kes anyoun koAroer kiton naidolio Minit, ireria akaisaarei, kiton Abel-keramim, kaario naepol noi, Kwaŋin kitononokai idwe luka Amon kakonyen nuka idwe luka Isirael.</span></span></div><div class="ChapterContent_p__dVKHb"><span data-usfm="JDG.11.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 10:17; Any 15:20; 1 Sam 18:6; Sab 68:25; Yer 31:4.  </span></span><span class="ChapterContent_content__RrUqA"> Kobu Yeputa Misipa oreke, ido koany, kolom akokuke aismam ŋes kisiman ka ekosio: arai ŋesi atelunake; amamei ŋes ikoku yenisapat arai yenipese, dimarai nin bon. </span></span><span data-usfm="JDG.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 30:2; Age 37:29; 42:36-38; 2 Sam 13:30,31; 18:33; Yob 1:20; Lim 5:2-5; Sab 15:4.</span></span><span class="ChapterContent_content__RrUqA"> Kosodi kanen keanyu ŋesi ŋes, abu kocil ikenapen, kotema atiar, “Otukwi, akokuka! Kitisil ijo eoŋ noi, irai ijo adiopet kotoma kanul Iukesiyalononoete eoŋ: naarai aooŋ akaituk mama ejai EJAKAIT, mam apedori aiiulakin.” </span></span><span data-usfm="JDG.11.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 30:2; 2 Sam 18:19.</span></span><span class="ChapterContent_content__RrUqA"> Kotema ŋin ŋes atiar, “Papa, iwoon akoniituk mama ejai EJAKAIT; kiswamakinai eoŋ kwape ejaatar ŋun nualomunete kaitukukon; naarai kisinyana EJAKAIT jo kaneejaas lukasurupokon, kes idwe luka Amon.” </span></span><span data-usfm="JDG.11.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 30:23; Luk 1:25.</span></span><span class="ChapterContent_content__RrUqA"> Kotema ŋin papake atiar, “Kiswamakinai na: kinyeinai ber ilapio iarei, tetere alosi aijesar oroŋan, aimony abekonutuka, eoŋ ka apaupaka.” </span></span><span data-usfm="JDG.11.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kotema atiar, “Ape bo.” Kotwara ŋes adaun ilapio iarei: kolot, ŋes ka apaupake, komony abekonutuke koronan. </span></span><span data-usfm="JDG.11.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 1:22.</span></span><span class="ChapterContent_content__RrUqA"> Koso di kanen kedaunos ilapio iarei, koboŋ ŋin neejai papake, lokiswamak ŋes kwape ajaar aiyapositike naeyapoikinit; mam nin abu kojeni ekiliokit. Koraun epone kotoma Isirael, </span></span><span data-usfm="JDG.11.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">adwe nuka Isirael alosenen ŋolikaru akiitunun akoku naka Yeputa Egileadit apaarasia aoŋon ŋolikaru.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.11">Learn More About Ebaibuli</a></div>