<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 20</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.20" class="ChapterContent_chapter__uvbXo">
         <div class="ChapterContent_label__R2PLt">20</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.20.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 13:12; Yos 22:12; Tub 21:5; 1 Sam 11:7; 3:20; Tub 10:17; 11:11.  </span></span><span class="ChapterContent_content__RrUqA"> Kosodete idwe kere luka Isirael alomar, kotukokin ekodet bala ediopetunanan, ageun koDan kiton Beer-seba, kakwap da naka Gilead, mama ejai EJAKAIT Misipa. </span></span><span data-usfm="JDG.20.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 8:10; 2 Sam 24:9; 2 Ika 3:26.</span></span><span class="ChapterContent_content__RrUqA"> Kitodiaros ijaka luka ituŋa kere, kes atekerin kere nuka Isirael, katukot naka ituŋa luka Edeke, ituŋa ilukumin akwat aoŋon luelosete kakeje luautunito ikileŋa. </span></span><span data-usfm="JDG.20.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">(Apotu idwe luka Benyamin kopuput ebe alototo idwe luka Isirael Misipa.) Kotemasi idwe luka Isirael atiar, “Kolimokinai sio, ekonakini ai aronis na iswamaun?” </span></span><span data-usfm="JDG.20.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 19:15.</span></span><span class="ChapterContent_content__RrUqA"> Koboŋok Elebit, okilenike loka aberu naaaritai ebe, “Abu kadol Gibea loerai loka Benyamin, eoŋ ka akabusiat kapero nen. </span></span><span data-usfm="JDG.20.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 19:22-26.</span></span><span class="ChapterContent_content__RrUqA"> Kosodete ituŋa luka Gibea anyoun asurokin eoŋ, kalukakis eoŋ togo kuare; aomitos aiar eoŋ, apotu komunaut akabusiat, kotwana. </span></span><span data-usfm="JDG.20.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 19:29; Age 34:7; Yos 7:15.</span></span><span class="ChapterContent_content__RrUqA"> Abu kayana akabusiat, katubutub ŋes, kejuka akwap kere naka airumet naka Isirael: naarai eswamata nukasilianut nukabanaanut da kotoma Isirael. </span></span><span data-usfm="JDG.20.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:5,6; Yos 9:14; Tub 19:30; Awa 13:10.</span></span><span class="ChapterContent_content__RrUqA"> Koanyutu, yes idwe luka Isirael, yes kere, kolimutu akusikirot, kinerut.”</span></span></div><div class="ChapterContent_p__dVKHb"><span data-usfm="JDG.20.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konyout ituŋa kere bala ediopetunanan, kotemasi ebe, “Mam idiopet kaoni elosi owemake, karaida idiopet kaoni aboŋor togoke, </span></span><span data-usfm="JDG.20.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Konye kiswamakini oni Gibea kwanata; kilosi asurokin ŋes kailamilam keroet. </span></span><span data-usfm="JDG.20.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kiseuni ituŋa itomon ka ninikwatat katekerin kere nuka Isirael, ka akwatat kotoma elukumit, ka elukumit kotoma olukumin itomon, aomikin ituŋa inyamat, tetere iswamaete, naedolioto Gibea loka Benyamin, kwape ejaar abaŋaanut kere naeswamata koIsirael.” </span></span><span data-usfm="JDG.20.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kwaŋin kotukokinos ituŋa kere luka Isirael asurokin ere kimorikikina nepepe bala ediopetunanan,</span></span></div><div class="ChapterContent_p__dVKHb"><span data-usfm="JDG.20.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 13:14; Yos 22:13,16; Mat 18:15-18; Rom 12:18.  </span></span><span class="ChapterContent_content__RrUqA"> Kiiukasi atekerin nuka Isirael ituŋa anatar ateker kere naka Benyamin ebe, “Anyoin aronis na naaponi kiswamai kamakus? </span></span><span data-usfm="JDG.20.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:13; Tub 19:22; 1 Sam 30:22; 2 Sam 20:1; 23:6; 1 Ika 21:13; 2 Siit 13:7; 2 Kor 6:15; Ikis 13:5; 17:12; 1 Kor 5:13; 2 Siit 25:16; Rom 1:32.</span></span><span class="ChapterContent_content__RrUqA"> Aso do koyautu ituŋa odwe luka Belial, lueiaas Gibea, tetere kiari kes, kalemas aronis koIsirael.” Konye apotu Ibenyamin koneroto apupun eporoto loka Iinacanakec idwe luka Isirael. </span></span><span data-usfm="JDG.20.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kotukokinos idwe luka Benyamin anyoun koreria kopotu Gibea, alomar aitiji idwe luka Isirael. </span></span><span data-usfm="JDG.20.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Aponi kimarai idwe luka Benyamin kapaaran kaŋin koreria, ituŋa ilukumin akaisaarei ka lukanykape luautunito ikileŋa, kogelara lueboiete koGibea, luemwaasi akwat akanykaarei, ituŋa luaseunitai. </span></span><span data-usfm="JDG.20.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 3:15; 1 Siit 12:2.</span></span><span class="ChapterContent_content__RrUqA"> Ajaas otuŋa nul kere ituŋa luaseunitai akwat akanykaarei inodialik; nolidiopet apedor aporoeikin etimat da alicait, komam ediaki, </span></span><span data-usfm="JDG.20.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aponi kimarai ituŋa luka Isirael kogelara Benyamin, ituŋa ilukumin akwat aoŋon Iuautunito ikileŋa; nul kere araas ikaiiok,</span></span></div><div class="ChapterContent_p__dVKHb"><span data-usfm="JDG.20.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 28:30; Mar 27:21; Yos 9:14; Tub 1:1; 1 Sam 23:9; Esr 8:21.  </span></span><span class="ChapterContent_content__RrUqA"> Konyout idwe luka Isirael koloto Betel, kinitata Edeke kotemasi ebe, “Iŋai kiŋarenikini sio alosit aitiii idwe luka Benyamin?” Kotema EJAKAIT atiar, “Yuda ŋes iŋareni.”</span></span></div><div class="ChapterContent_p__dVKHb"><span data-usfm="JDG.20.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Konyout idwe luka Isirael tupuruc, kidukuroto asurokin Gibea. </span></span><span data-usfm="JDG.20.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kolomasi ituŋa luka Isirael aitiji Benyamin; kiderakinos ituŋa luka Isirael aitiji kes koGibea, </span></span><span data-usfm="JDG.20.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 49:27; Ikis 23:9; Lim 9:1,11.</span></span><span class="ChapterContent_content__RrUqA"> Kolomut idwe luka Benyamin koGibea, kibirokis kwap kapaaran kaŋin luka Isiraelin ituŋa ilukumin akaisaarei ka luarei. </span></span><span data-usfm="JDG.20.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodete ituŋa, kes ituŋa luka Isirael, atitinior, kiderakinos ejie kaibois naederakina kesi kapaaran nasodit. </span></span><span data-usfm="JDG.20.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:34-36; Kos 5:15.</span></span><span class="ChapterContent_content__RrUqA"> Koloto idwe luka Isirael komonyata kakonyen nuka EJAKAIT kiton eboŋ; kinitata EJAKAIT ebe, “Ekunyakini bobo eoŋ lolo aitiii idwe luka Benyamin onaceka?” Kotema EJAKAIT atiar, “Kolot kosurok ŋes.”</span></span></div><div class="ChapterContent_p__dVKHb"><span data-usfm="JDG.20.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kikunyakis idwe luka Isirael asurokin idwe luka Benyamin kapaaran nakiareit, </span></span><span data-usfm="JDG.20.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 9:12; Sab 66:18; 97:2; Kos 10:9; Mik 3:4; Yok 9:31.</span></span><span class="ChapterContent_content__RrUqA"> Kolom Benyamin asurokin kes koGibea kapaaran nakiareit, kibirokis bobo kwap luka idwe luka Isirael ituŋa ilukumin itomon ka lukanykauni; nul kere autunito ikileŋa. </span></span><span data-usfm="JDG.20.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kosodete idwe kere luka Isirael, ka ituŋa kere alosit, kodoloto Bet-el, komonyata, kiboioto kanen kakonyen nuka EJAKAIT, kikanyata eteŋei apaaran ŋin kiton eboŋ; koinakis ainakineta nuicwcio, ka ainakineta nuka ainapakin mama ejai EJAKAIT, </span></span><span data-usfm="JDG.20.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 22:27; Sab 50:15; 91:15; Awa 3:6; Yos 18:1; 1 Sam 4:3,4; Sab 78:60,61; Yer 7:12.</span></span><span class="ChapterContent_content__RrUqA"> Kiŋitata idwe luka Isirael EJAKAIT, (naarai ajai asaduku naka aitutuket naka Edeke nen kapaarasia kanun, </span></span><span data-usfm="JDG.20.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 6:25; Mar 25:7,11; 31:6; Yos 22:13; 24:33; Sab 106:30,31; Ikis 10:8; 18:5.</span></span><span class="ChapterContent_content__RrUqA"> Pinekas, okoku loka Eleasar, okoku loka Aaron, ŋes abwoi kakonyeneke kapaarasia kanun) ebe, “Alomari kereka eoŋ bobo aitiii idwe luka Benyamin onaceka, arai bo apalari?” Kotema EJAKAIT atiar, “Koloto; naarai ciaikini ŋes moi akanikon.”</span></span></div><div class="ChapterContent_p__dVKHb"><span data-usfm="JDG.20.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 8:4; 2 Sam 5:23.  </span></span><span class="ChapterContent_content__RrUqA"> Kibwaik Isirael ikaperunok alukun Gibea. </span></span><span data-usfm="JDG.20.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Koloto idwe luka Isirael asurokin idwe luka Benyamin apaaran nakiwuniet, kiderakinos asurokin Gibea, kwape kapakio ace. </span></span><span data-usfm="JDG.20.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kolomas idwe luka Benyamin asurokin ituŋa, kinalaarai kes kore; kogeut aiar ka aidany kotuna kwape kapakio ace, korotin lukapolok, ediopet loelosi Bet-el, loce da loelosi Gibea, koitela, ituŋa luka Isirael kwape akaisauni. </span></span><span data-usfm="JDG.20.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kotemasi idwe luka Benyamin atiar, “Kidanya kes kakonyenewok, kwape lem.” Konye kotemasi idwe luka Isirael ebe, “Kakerata oni, kenalaasi kes kore kiton orotin lukapolok.” </span></span><span data-usfm="JDG.20.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Konyout ituŋa kere luka Isirael kaiboisikec, kiderakinos koBaal-tamar: konemcsikinos ikaperunok kaiooisikec, ŋes Maare-geba. </span></span><span data-usfm="JDG.20.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 8:14; Yob 21:13; Awa 4:19; 29:6; Lim 8:11; Isa 3:10,11; 47:11; Mat 24:44; Luk 21:34; 1 Ses 5:3.</span></span><span class="ChapterContent_content__RrUqA"> Kopotu ituŋa ilukumin itomon luaseunitai kotoma Isirael kere asurokin Gibea, kosisior ejie noi; konye mam kwi ajenete ebe eapikinit kes aronis. </span></span><span data-usfm="JDG.20.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kodany EJAKAIT Benyamin kakonyen nuka Isirael: komudiasi idwe luka Isirael kapaaran kaŋin luka Benyamin ituŋa ilukumin akaisaarei ka lukany, ka akwatat: ŋul kere autunito ikileŋa.</span></span></div><div class="ChapterContent_p__dVKHb"><span data-usfm="JDG.20.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.20.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 8:15.  </span></span><span class="ChapterContent_content__RrUqA"> Kwaŋin kojenut idwe luka Benyamin ebe adanyi kes; naarai apotu iruna luka Isirael kojalakis Benyamin aibois, naarai amunos kesi ikaperunok luebwaikinito kesi asurokin Gibea. </span></span><span data-usfm="JDG.20.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 8:19.</span></span><span class="ChapterContent_content__RrUqA"> Kisunyasi ikaperunok, kokerata Gibea; kikunyakis ikaperunok, kodanyata lukore kere kakwanis naka ekileŋ. </span></span><span data-usfm="JDG.20.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Apotu ituŋa luka Isirael ka ikaperunok kinerunito aanyunet na ebe, itupuruunete kesi apuru naepol kore. </span></span><span data-usfm="JDG.20.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kibeleunos ituŋa luka Isirael kojie, kogeu Benyamin aiar ka aidany ituŋa luka Isirael kwape ituŋa akaisauni: naarai abalas ebc, “Abeit kidanyi kes kakonyenewok kwape kojie losodit.” </span></span><span data-usfm="JDG.20.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 8:20.</span></span><span class="ChapterContent_content__RrUqA"> Konye kegeu apuru apuruun kore kosubite bala epir loka apuru, koŋoliasi Ibenyamin kau, ido koany, apurie ere kere kiton akuj. </span></span><span data-usfm="JDG.20.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:9,10; Awa 5:22; Isa 33:14; Luk 17:27,28.</span></span><span class="ChapterContent_content__RrUqA"> Kibeleunos ituŋa luka Isirael, koumokis ituŋa luka Benyamin: naarai ajenete ebe ebunokinit kes aronis. </span></span><span data-usfm="JDG.20.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kanuka ŋun apotu kibelooros kakonyen nuka idwe luka Isirael aibe orot loka amodiŋ; konye kodudun kes ejie; kosodete lualomunete koreria amudiar kes kanen. </span></span><span data-usfm="JDG.20.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kos 9:9; 10:9.</span></span><span class="ChapterContent_content__RrUqA"> Apotu kolukakis Ibenyamin, kodapata kes, kicakaeakata kes kaiboisikee nakibworaret, kiton aibois naiteos koGibea kokide. </span></span><span data-usfm="JDG.20.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kotwakata luka Benyamin ituŋa ilukumin itomon ka lukanykauni; nul kere araas ituŋa lukirigin. </span></span><span data-usfm="JDG.20.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:32.</span></span><span class="ChapterContent_content__RrUqA"> Kibelooros kokeriasi amodiŋ moru loka Rimon: kideput korotin ituŋa ilukumin ikany kakesi; kodudunata kes kiton Gidom, kodanyata ituŋa ilukumin iarei kakesi. </span></span><span data-usfm="JDG.20.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Kwaŋin kere luapotu kotwaka kapaaran kaŋin luka Benyamin emwaasi ituŋa ilukumin akaisaarei ka lukany luautunito ikileŋa; nul kere araas ituŋa lukirigin. </span></span><span data-usfm="JDG.20.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 21:13; Isa 1:9; Yer 14:9,10; Aku 3:32; Kbk 3:2.</span></span><span class="ChapterContent_content__RrUqA"> Konye apotu ituŋa akwat akanykape kibelooros kokeriasi amodiŋ, moru Rimon, kiboioto komoru Rimon ilapio iwonon, </span></span><span data-usfm="JDG.20.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kibeleunos bobo idwe luka Isirael mama ejaas idwe luka Benyamin kodanyata kes kakwanis naka ekileŋ, ere kere, ka ibaren, kere da luapotu kesi kodumut: bobo da apotu kicweata ireria kere luapotu kesi kodumut.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 20<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.20">Learn More About Ebaibuli</a></div>