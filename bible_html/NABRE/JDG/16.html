<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 16</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.16" class="ChapterContent_chapter__uvbXo">
         <div class="ChapterContent_label__R2PLt">16</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.16.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kolot Samuson Gasa, koany kaŋ ina naadote, koloma mamakeŋ. </span></span><span data-usfm="JDG.16.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 19:11; 23:26; Sab 118:10-12; Asw 9:24; 2 Kor 11:32,33.</span></span><span class="ChapterContent_content__RrUqA"> Kolimokinai Igasan ebe, “Abu Samuson ne.” Kolukutu ŋes, koperut ŋes akuare kere korute lokore, kililinata akuare kere, kobalas ebe, “Kiwala akwap, kiari ŋes.” </span></span><span data-usfm="JDG.16.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koper Samuson kiton kidinebai, konyou kidiŋebai, kitin ikirigin luka erute lokore, ka ategerio aarei, kouto kes, ka atiket da, korioŋak kes okeperinike, kodaka kes aidi naka eronat loitei Keburon.</span></span></div><div class="ChapterContent_p__dVKHb"><span data-usfm="JDG.16.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kanen akaulo kanun, abu ŋesi kominak aberu kaditot naka Sorek, ekekiror Delila. </span></span><span data-usfm="JDG.16.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 14:15; Awa 2:16-19; 5:3.</span></span><span class="ChapterContent_content__RrUqA"> Kopotu ijaka luka Ipilisitian neejai nin, kotemasi ŋes atiar, “Kiiodiiod ŋes, kojen neelomunitor akegogoŋ naepol, ka epone lokipedoria aipikor ŋes, tetere kipedori ajen ŋes aitiean ŋes: kiinakini isio jo ninidiopet kasio atutubeta akwat atomon kanadiopet luka epuesa.” </span></span><span data-usfm="JDG.16.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kotema Delila Samuson atiar, “Kenainait, kolimokinai neelomunitor akonigogoŋ naepol, ka epone lokienere jo aitican.” </span></span><span data-usfm="JDG.16.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kotema Samuson ŋes atiar, “Arai kaenata kesi eoŋ kigegoi ikanykaarei luepalal lumam itoonitoi, ŋes kito akalanyanaror eoŋ, kiputokin kalucetuna.” </span></span><span data-usfm="JDG.16.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 6:24-26.</span></span><span class="ChapterContent_content__RrUqA"> Kosodete ijaka luka Ipilisitian ainun ŋin igegoi ikanykaarei luepalal lumam itoonitoi, koenia nin ŋes, </span></span><span data-usfm="JDG.16.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:14.</span></span><span class="ChapterContent_content__RrUqA"> Ajaas nin ikaperunok ago la nakotoma. Kotema nin ŋes atiar, “Samuson, kibunokis jo Ipilisitian.” Koned igegoi kwape enedar eusi loka amujajut ketiro akim. Kwaŋin mam akegogoŋ ajenio.</span></span></div><div class="ChapterContent_p__dVKHb"><span data-usfm="JDG.16.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema Delila Samuson atiar, “Koany, kimod ijo eoŋ, kilimokinit da nuka aisab: asa keŋainait, kolimokinai epone lokienere jo.” </span></span><span data-usfm="JDG.16.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kotema ŋes atiar, “Arai kaenata kesieon kaunoi nukitetiak numam itwasamatai adioswam, ŋes kito akalanyanaror eoŋ, kiputokin kalucetuna.” </span></span><span data-usfm="JDG.16.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 7:22.</span></span><span class="ChapterContent_content__RrUqA"> Kolem Delila aunoi nukitetiak, koenia ŋes, kotema atiar, “Samuson, kibunokis jo Ipilisitian.” Kibojete ikaperunok kagola nakotoma. Koŋeda kes kakaninike bala eusi.</span></span></div><div class="ChapterContent_p__dVKHb"><span data-usfm="JDG.16.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kotema Delila Samuson atiar, “Okwe, kimod ijo eoŋ kiton kwana, kilimokinit da nuka aisab: kolimokinai epone lokienere jo.” Kotema ŋes atiar, “Arai kicipak ijo ikatim luieipitai irwan akanykaarei oboro luicipi.” </span></span><span data-usfm="JDG.16.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Abu nin kiketak nul keloit, kotema ŋes atiar, “Samuson, kibunokis jo Ipilisitian.” Kokweny kotoma ajo, kout eloit ka aieipet da.</span></span></div><div class="ChapterContent_p__dVKHb"><span data-usfm="JDG.16.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 14:16; Awa 2:16; 5:3-14.  </span></span><span class="ChapterContent_content__RrUqA"> Kotema nin ŋes atiar, “Itemari ijo biai ebe, ‘Kamina jo,’ komam lekonitau ejaas keoŋ? Kimod eoŋ irwan nu auni, mam da kilimokinit eoŋ neelomunitor akonigogoŋ naepol.” </span></span><span data-usfm="JDG.16.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kosodi kanen kieebok ŋin abokobok ŋes kaimaima ninlpaaran kakiroke, abu eketau kokadak kiton atwanare.</span></span></div><div class="ChapterContent_p__dVKHb"><span data-usfm="JDG.16.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 28:9; 2 Siit 15:2; Awa 18:2; Mik 7:5; Mar 6:5; Tub 13:5; Asw 18:18.  </span></span><span class="ChapterContent_content__RrUqA"> Abu kolimok ŋes nukotauke kere, kotema ŋes atiar, “Mam ejutet icakit akouka; naarai arai eoŋ Enasirit loka Edeke ageun kakoik naka totoka: arai kebareni akakou ŋes kito enyounio akagogoŋ kamakaŋ, akalanyanar, kiputokin da kalucetuŋa.”</span></span></div><div class="ChapterContent_p__dVKHb"><span data-usfm="JDG.16.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kejenu Delila ebe alimoki ŋes nukotauke kere, abu kijuka anyaraun iiaka luka Ipilisitian ebe, “Kopotu do irwan na bon, naarai kalimok eoŋ nukotauke kere.” Kosodete ijaka luka Ipilisitian aponare mamake koyaunito apesan kakanikec. </span></span><span data-usfm="JDG.16.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 5:3,4; 7:21; Lim 7:25,26.</span></span><span class="ChapterContent_content__RrUqA"> Abu kitoioto ŋes kakejeke; kosodi nin anyaraun etuŋanan kobareno iketim lueeipitai irwan akanykaarei; kogeu aitican ŋes, konyou akegogoŋ kamake, </span></span><span data-usfm="JDG.16.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:9,42,43; Yos 7:12; 1 Sam 16:14; 18:12; 28:15,16; 2 Siit 15:2; Sab 33:16; Awa 22:14; Yer 9:23,24; Kos 9:12.</span></span><span class="ChapterContent_content__RrUqA"> Kotema atiar, “Samuson, kibunokis jo Ipilisitian.” Kokweny kotoma ajo, kobala ebe, “Alomari kwape lem sek, kasodi ailakilakaar.” Konye mam ajeni ebe abu EJAKAIT konyou kamaken. </span></span><span data-usfm="JDG.16.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kikamut Ipilisitian ŋes, kogorut akekonye; koyanaasi ŋes Gasa, koenata kirikoi luka aisinit; abu kirienenei kaidaris. </span></span><span data-usfm="JDG.16.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konye apotu iketim kogeut apol bobo kedaun abaren ŋes,</span></span></div><div class="ChapterContent_p__dVKHb"><span data-usfm="JDG.16.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kosodete kotukonokinos iiaka luka Ipilisitian ainakin Dagon ekecedeke asubanit naepol, kalakara da: naarai abalas ebe, “Kijaik edekewok oni Samuson lokasurupiwok akaniniwok.” </span></span><span data-usfm="JDG.16.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 31:9; 1 Siit 10:9; Sab 97:7; 115:3,8; Dan 5:4,23; 1 Kor 8:4; 10:19,20.</span></span><span class="ChapterContent_content__RrUqA"> Keanyut ituŋa ŋes, apotu kituroto edekekee: naarai abalas ebe, “Kiiaik edekewok oni lokasurupiwok akaniniwok, loemudiarit awokokwap, loaar luipu kaoni.” </span></span><span data-usfm="JDG.16.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:27; 16:6-9; 18:20; 2 Sam 13:28; 1 Ika 20:12; Est 3:15; Isa 32:13; Dan 5:2-4; Mat 14:6,7.</span></span><span class="ChapterContent_content__RrUqA"> Kosodi kanen, kiyalamikinos ikecetauon, apotu kotemasi ebe, “Konyarautu Samuson, koboliak oni,” Konyaraut Samuson kaidaris; koboliak kes: kibwaikis ŋes kidin opirin, </span></span><span data-usfm="JDG.16.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kotema Samuson esapat loarikit ŋes kakan ebe, “Kocamakinai kararapa ipirin luiganito etogo, tetere agonakini kes.” </span></span><span data-usfm="JDG.16.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 22:8; Yos 2:6.</span></span><span class="ChapterContent_content__RrUqA"> Eleleba etogo ikiliok ka aŋor; iiaka kere luka Ipilisitian ajaas nen; ajaas ikiliok ka aŋor kwape ilukumin iuni kuiu togo, lueteete Samuson eboliakini kes.</span></span></div><div class="ChapterContent_p__dVKHb"><span data-usfm="JDG.16.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.16.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 15:15.  </span></span><span class="ChapterContent_content__RrUqA"> Kiworo Samuson EJAKAIT, kobala ebe, “Wu EJAKAIT Edeke, kenainait kiitunoi, kenaiŋait kitogogonoi, irwan na bon, wu Edeke, tetere enyanari atipet akakonye aarei kaneejaas Ipilisitian.” </span></span><span data-usfm="JDG.16.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kitin Samuson ipirin iarei lukokidin lueganito etogo, kogonakin kes, ediopet kakekan nakoteten, ediopet da kakekan nakokediany. </span></span><span data-usfm="JDG.16.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kotema Samuson atiar, “Mere katwana nepepe k Ipilisitian.” Kokukum kakegogon kere; kotiyaikin etogo ijaka, ka ituŋa kere luajaas toma. Kwaŋin lukatwak luaari ŋesi kapak naka atwanareke epu adepar luaari ŋesi eiari, </span></span><span data-usfm="JDG.16.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 13:25.</span></span><span class="ChapterContent_content__RrUqA"> Kosodete ikeinaean ka ekal kere loka papake aponare, kolemutu ŋes, koyanaut, kidaikis ŋes kidin kaSora ka Esitaol aibois nakidaanakina naka Manoa papake, Abu ŋesi kotubok Isirael ikar akaisaarei.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 16<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.16">Learn More About Ebaibuli</a></div>