<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 8</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.8" class="ChapterContent_chapter__uvbXo">
         <div class="ChapterContent_label__R2PLt">8</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.8.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 12:1; 2 Sam 19:41.  </span></span><span class="ChapterContent_content__RrUqA"> Kotemasi ituŋa luka Epuraim ŋes atiar, “Kanukinyo kikonakinia ijo sio kwana, mam ibu konyarau sio nailosio aitiji Midian?” Kitonolo pata ŋes noi. </span></span><span data-usfm="JDG.8.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kotema kes atiar, “Eswama anyoika adepar yes? Mere ejokuka luideunos luka imusabibun luka Epuraim adepar luedenete luka Abieser? </span></span><span data-usfm="JDG.8.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 83:11; Tub 7:24; Sab 44:3; Awa 15:1; Rom 12:3,6.</span></span><span class="ChapterContent_content__RrUqA"> Ejaiki Edeke ikapolok luka Midian, Oreb ka Seeb, akanikus: anyoika nuabu eoŋ kapedo aswam adepar yes?” Kosodi konyet anyunyurakec aiŋoŋar, kedau ŋesi einer nun.</span></span></div><div class="ChapterContent_p__dVKHb"><span data-usfm="JDG.8.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kobu Gideon Yorodan, kodoka ŋesi ka ituŋa akwat auni luajaas kaŋes, kopasito, konye kodapito. </span></span><span data-usfm="JDG.8.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:17; Sab 60:6.</span></span><span class="ChapterContent_content__RrUqA"> Kotema ŋesi ituŋa luka Sukot atiar, “Kenainait, koinakisi ituŋa lukatupito eoŋ imugatin; naarai epasito, ido adapit eoŋ Seba ka Salumuna, ikabakan luka Midian.” </span></span><span data-usfm="JDG.8.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 20:11; 1 Sam 25:11.</span></span><span class="ChapterContent_content__RrUqA"> Kotemasi ikapolok luka Sukot atiar, “Ejaas kereka akanin nuka Seba ka Salumuna kwana akanikon, tape sio kiinakini ajorekon imugatin?” </span></span><span data-usfm="JDG.8.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kotema Gideon atiar, “Kanuka ŋun kedau EJAKAIT aijaikin Seba ka Salumuna akanika, apoopoi eoŋ akusiwat kikukwa luka amodiŋ ka ikodokodo.” </span></span><span data-usfm="JDG.8.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 32:30; 1 Ika 12:25.</span></span><span class="ChapterContent_content__RrUqA"> Konyou kanen kolot Penuel, kiner kakes kopone kanol; kobonokis ŋes ituŋa luka Penuel kwape abonokinioto ituŋa luka, Sukot, </span></span><span data-usfm="JDG.8.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:27; Luk 12:45; 1 Ses 5:2,3.</span></span><span class="ChapterContent_content__RrUqA"> Kotema ŋesi ituŋa luka Penuel atiar, “Naaboŋunio kainapakin, atiyaikin etogo lo loeoja noi.”</span></span></div><div class="ChapterContent_p__dVKHb"><span data-usfm="JDG.8.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 7:12; 2 Ika 3:26.  </span></span><span class="ChapterContent_content__RrUqA"> Ajaas Seba ka Salumuna Karikor, ka ajoresiokec kakes, ituŋa ilukumin itomon ka lukany, nul kere luedeuna luka ajore kere naka idwe lukokide: naarai apotu ituŋa ilukumin akwatat ka akaisaarei luautunito ikileŋa kotwakata. </span></span><span data-usfm="JDG.8.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:35; Tub 18:27; Awa 17:18; 1 Ses 5:3.</span></span><span class="ChapterContent_content__RrUqA"> Kolot Gideon korot loka nul kalueboiete koweman kari nakokide naka Noba ka Yogibeka, kodany ajore; naarai etumoro ajore. </span></span><span data-usfm="JDG.8.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 83:11.</span></span><span class="ChapterContent_content__RrUqA"> Kokerata Seba ka Salumuna; kodapa kes; kikam ikabakan iarei luka Midian, Seba ka Salumuna, kitubur aiore kere.</span></span></div><div class="ChapterContent_p__dVKHb"><span data-usfm="JDG.8.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Koboŋ Gideon okoku loka Yoas kojie anyoun kaneedokarere Keres. </span></span><span data-usfm="JDG.8.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kikam ŋesi ekatumunan lokituna luka Sukot, kinit ŋes: kitejen ŋes ikapolok luka Sukot ka imakioke, ituŋa akaisakanykaarei ka lukanykaarei. </span></span><span data-usfm="JDG.8.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kobu neajaas ituŋa luka Sukot, kotema atiar, “Koanyutu Seba ka Salumuna, lukisekelooto yesi eoŋ ebe, Ejaas kereka akanin nuka Seba ka Salumuna akanikon, tape sio kiinakini ikonituŋa luepasito emugati?” </span></span><span data-usfm="JDG.8.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Koyana imakio lukore, ka ikukwa luka amodiŋ ka ikodokodo, kopoopoia ituŋa luka Sukot, </span></span><span data-usfm="JDG.8.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:25.</span></span><span class="ChapterContent_content__RrUqA"> Kotiyaik etogo loeoia noi loka Penuel, koar rtuna lukore.</span></span></div><div class="ChapterContent_p__dVKHb"><span data-usfm="JDG.8.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 4:6; Sab 89:12.  </span></span><span class="ChapterContent_content__RrUqA"> Kosodi ŋesi atemar Seba ka Salumuna atiar, “Aputos biai ituŋa luiarete yesi koTabor?” Kobonokis ebe, “Kwape iputor ijo, kesi da kwaŋin; ŋinituŋanan kakesi aputos kidwe luka ekabaka.” </span></span><span data-usfm="JDG.8.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotema atiar, “Araas kesi ikainaean, odwe luka totoka; kwape ejaria EJAKAIT, arai kitajarito yesi kes, ti mam eoŋ kaar yes.” </span></span><span data-usfm="JDG.8.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kotema ŋesi Yeter ekiyaike atiar, “Konyou, koar kes.” Konye mam abu ekatumunan kout ekekileŋ: naarai akuriana, naarai ariŋa erai ekatumunan. </span></span><span data-usfm="JDG.8.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 83:11.</span></span><span class="ChapterContent_content__RrUqA"> Kosodete Seba ka Salumuna atemar ebe, “Konyou ijo, koar sio: naarai kwape ejaar etuŋanan, akegogoŋ da ejai kwaŋin.” Konyou Gideon, koar Seba ka Salumuna, koyana apelia nuajaas omurisina luka ikaalaikee.</span></span></div><div class="ChapterContent_p__dVKHb"><span data-usfm="JDG.8.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodete ituŋa luka Isirael atemar Gideon atiar, “Koyaai ijo sio, ijo ka okokukon, ka okoku loka okokukon da: naarai kitajar ijo sio kakan naka Midian.” </span></span><span data-usfm="JDG.8.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 8:7; 10:19; Sab 10:16; 29:10; Isa 26:13; 33:22; Kos 13:10.</span></span><span class="ChapterContent_content__RrUqA"> Kotema Gideon kes atiar, “Mam akoto ayait yes, karaida okokuka ayait yes: EJAKAIT ŋes kiyai yes.” </span></span><span data-usfm="JDG.8.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 16:10; 25:13.</span></span><span class="ChapterContent_content__RrUqA"> Kotema Gideon kes atiar, “Ejai naakoto ailip yes, koinakinai ninitunanan itetioke lunatuna.” (Naarai ajaas kes itetio, naarai araas Isimaelin.) </span></span><span data-usfm="JDG.8.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kobonokis ebe, “Kiinakini kes ketau kaloejok.” Kopesikis egoe, koeakanakis nen ninituŋanan itetioke lunatuna. </span></span><span data-usfm="JDG.8.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Alaniru naka itetio luka esabu luabu kilip arai isekelin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">8:26 </span><span class="ft">esekel ŋes apesa.</span></span></span><span class="ChapterContent_content__RrUqA"> elukumit ka akwat akanykaarei luka esabu; kogelara apelia, ka luidelos, ka inapen lumugeik luanapito ikabakan luka Midian, kogelara da irikoi Iuajaas omurisina luka ikaalaikec, </span></span><span data-usfm="JDG.8.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 17:5; 18:14,17; 6:24; Any 23:33; Sab 73:27; 106:39; Ikis 7:16.</span></span><span class="ChapterContent_content__RrUqA"> Kiswamau Gideon kes epod, </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">8:27 </span><span class="ft">epod ŋes anapito naka esasedoti.</span></span></span><span class="ChapterContent_content__RrUqA"> kibwaik oreke, Opura: kolot Isirael kere ŋina eporo mamakeŋ: koraun do atacit mama ejai Gideon ka ekaleke. </span></span><span data-usfm="JDG.8.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kwaŋin kitononokata idwe luka Isirael Midian kakonyenekee, mama bobo apotu kikeut akecekwes. Kiyen akwap kapaarasia nuka Gideon.</span></span></div><div class="ChapterContent_p__dVKHb"><span data-usfm="JDG.8.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kolot Yerubaal okoku loka Yoas kiboikin togoke. </span></span><span data-usfm="JDG.8.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:2,5; 10:4; 12:9,14.</span></span><span class="ChapterContent_content__RrUqA"> Ajaas Gideon odwe luaurie ŋesi akaisakanykaarei: naarai epu ŋes aijor. </span></span><span data-usfm="JDG.8.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Abu akebusiat naajai Sekem kourik ŋes esapat, komaik ekekiror Abimelek. </span></span><span data-usfm="JDG.8.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 6:24.</span></span><span class="ChapterContent_content__RrUqA"> Kotwana Gideon okoku loka Yoas kedau aibut ejok, kidaikinai ates naka Yoas papake, toma Opura loka Ibieserain.</span></span></div><div class="ChapterContent_p__dVKHb"><span data-usfm="JDG.8.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.8.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 2:19; 9:4.  </span></span><span class="ChapterContent_content__RrUqA"> Kosodi atipet ketwana Gideon, kibelokinos idwe luka Isirael bobo, koloto eporo mama ejaas Ibaalim, kitaraut Baal-berit edekekec, </span></span><span data-usfm="JDG.8.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:11,42; 106:13-21; Lim 12:1; Yer 2:32.</span></span><span class="ChapterContent_content__RrUqA"> Mam idwe luka Isirael apotu kiitut EJAKAIT Ekecedeke, loayuun kes kakanin nuka lukasurupokec kere kanoliwai: </span></span><span data-usfm="JDG.8.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:16; Lim 9:14,15.</span></span><span class="ChapterContent_content__RrUqA"> Karaida aikonakin kasianut ekalloka Yerubaal, ŋes Gideon, kwape ejaatar nukajokak kere nuabu ŋesi kikonak Isirael.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 8<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.8">Learn More About Ebaibuli</a></div>