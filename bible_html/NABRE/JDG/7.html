<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 6:32; 1 Sam 12:11; Age 22:3; Yos 3:1; 6:12; Lim 9:10; Age 12:6.  </span></span><span class="ChapterContent_content__RrUqA"> Kosodi Yerubaal, ŋes Gideon, ka ituŋa kere luajaas kaŋes adilokin anyoun, kidukuroto ariri naka atan naka Karod: </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">7:1 </span><span class="ft">Karod Apolollke Amaran.</span></span></span><span class="ChapterContent_content__RrUqA"> koiaas iidukurun luka Midian arikee naka agolitomei, ariri naka eukot loka More, aditot,</span></span></div><div class="ChapterContent_p__dVKHb"><span data-usfm="JDG.7.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 8:17; 9:4; 32:27; 1 Sam 17:47; Sab 33:16-18; 44:6,7; Awa 25:6; Lim 9:11; Isa 10:13; Yer 9:23,24; Sek 4:6; Rom 3:27; 1 Kor 1:29; 4:7; 2 Kor 4:7; 10:17; Pes 2:9.  </span></span><span class="ChapterContent_content__RrUqA"> Kotema EJAKAIT Gideon atiar, “Ipu noi ituŋa luijaatar ijo, eoŋ ainakin Imidianin akanikee, kinyek Isirael aiturokinor eoŋ ebe, ‘Akakan alopet ŋes ketaiar.’ </span></span><span data-usfm="JDG.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 20:8.</span></span><span class="ChapterContent_content__RrUqA"> Aso do kolot, kolimo kaki nuka ituŋa ebe, ‘Ŋol loekuriana loemarani, kobono konyou da komoru Gilead.’’’ Kobonosi kotuna ituŋa ilukumin akaisaarei ka luarei; kosalata ilukumin itomon.</span></span></div><div class="ChapterContent_p__dVKHb"><span data-usfm="JDG.7.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 16:6,7.  </span></span><span class="ChapterContent_content__RrUqA"> Kotema EJAKAIT Gideon atiar, “Eroko ituŋa ipu noi; koyana kes akipi, egimori eoŋ kes kaŋina kanukon: ejaun do ebe, loatemari eoŋ ebe, ‘Ŋol euparos kajo,’ Ŋopeŋol iuparotor; loatemari eoŋ ebe, ‘Mam ŋol euparos kajo,’ mam ŋol iuparotor.” </span></span><span data-usfm="JDG.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kwaŋin koyanau ituŋa akipi: kotema EJAKAIT Gideon atiar, “Ŋolituŋanan loemasi akipi kanaiepeke, kwape emasia ekiŋok, igitari ŋol; ka ŋol da loekukokin aimat.” </span></span><span data-usfm="JDG.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Etiai loka ŋul kaluamasete bala ekiŋok, luebwaikinete akanin aitukekee emwaasi akwat auni: konye ituŋa luce kere apotu kokukokinos aimat akipi. </span></span><span data-usfm="JDG.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 14:6; Isa 41:14,18.</span></span><span class="ChapterContent_content__RrUqA"> Kotoma EJAKAIT Gideon atiar, “Ketajari jo kituna akwat auni luamasete bala ekiŋok, eiaikini Imidianin akanikon: koloto do ŋinituŋanan aiboisike.” </span></span><span data-usfm="JDG.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kitiijata do ituŋa inyamat kakaninikec, ka arupepenekee: kijuka ituŋa kere luka Isirael ninitunanan owemake, konye abu kitasal nul akwat auni: kojaas iidukurun luka Midian kwapuken aditot.</span></span></div><div class="ChapterContent_p__dVKHb"><span data-usfm="JDG.7.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 46:2,3; Yob 4:13; Mat 1:20; Asw 18:9,10; 27:23.  </span></span><span class="ChapterContent_content__RrUqA"> Kosodi kanen, kakuare kaŋin kotema EJAKAIT ŋes atiar, “Konyou, kijesar oidukurun; naarai ejaik kes akanikon. </span></span><span data-usfm="JDG.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye arai ikuriana ijo aijesar, kijesaros ijo ka Pura ekejaanakinanikon oidukurun: </span></span><span data-usfm="JDG.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:14; 1 Sam 14:9,10.</span></span><span class="ChapterContent_content__RrUqA"> Ipupuni do nuineras kesi; akaulo kanun egogoŋioros akonikanin aijesar oidukurun.” Kosodi ŋesi ka Pura ekejaanakinanike aijesar kiton otuŋa luakapakina ejie luajaas osaŋe loka iidukurun. </span></span><span data-usfm="JDG.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 6:5,33; 8:10.</span></span><span class="ChapterContent_content__RrUqA"> Koperete Imidianin ka Imalekain ka idwe kere lukokide kaditot bala emaase kanuka aipues; komam ikaalaikec imarunos, kwape asine naejai ariri naka aŋolol kanuka aipues, </span></span><span data-usfm="JDG.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 6:15; Isa 41:14,15; 1 Kor 1:27.</span></span><span class="ChapterContent_content__RrUqA"> Kebu Gideon, koany, ajai etuŋanan loalimonokini oupake airujasit, kobala ebe, “Koany, eruia airujasit, ido koany, bala abu aluŋuret naka emugati loka asairi kikokorun oidukurun luka Midian, kodol owema, kocam ŋes kibiror, kobuburia ŋes, koper ewema.” </span></span><span data-usfm="JDG.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 40:8; Mar 23:5.</span></span><span class="ChapterContent_content__RrUqA"> Koboŋok oupake ŋes ebe, “Mere nin ieebore dimarai ekileŋ loka Gideon okoku loka Yoas, etuŋanan loka Isirael: ejaiki EJAKAIT Midian ka ajore kere akanike.”</span></span></div><div class="ChapterContent_p__dVKHb"><span data-usfm="JDG.7.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi kepupu Gideon inerai airujasit ka apolouke, abu koma Edeke; kobono oidukurun luka Isirael, kotema atiar, “Konyoutu; naarai ejaiki EJAKAIT aiore naka Midian akaninikus.” </span></span><span data-usfm="JDG.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 10:9; Yos 6:4; 2 Siit 13:14,15; Amo 3:6.</span></span><span class="ChapterContent_content__RrUqA"> Kotiak ituŋa akwat auni korioijeta iuni, kititin kes kere arupepen ka amoti nuamameete iboro kotoma, kibwaik akalasia nuenokete toma amoti. </span></span><span data-usfm="JDG.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema kes atiar, “Kosesenai eoŋ, kiswamata kwape kwaŋin; ido koany, naadolio aiboisio nukosane loka iidukurun, kosodi kwape eswamaa eoŋ, iswamaete yesi da kwape kwaŋin. </span></span><span data-usfm="JDG.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Naakutakinia arupepe, eoŋ ka ituŋa kere luejaas keoŋ, ikutakinete yesi da arupepen kanoliwai kere loka iidukurun, kobalas ebe, ‘Luka EJAKAIT ka luka Gideon da.’’’</span></span></div><div class="ChapterContent_p__dVKHb"><span data-usfm="JDG.7.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 14:24; Luk 12:38; Apu 16:15.  </span></span><span class="ChapterContent_content__RrUqA"> Kwaŋin kodolut Gideon ka ituŋa akwatat luajaas kaŋes aibois nakosane loka iidukurun kageunet naka akwenyunet nakokidin, atipet napekedaut aijulakin ikedarak: kokutata arupepen, kobwanabwanata amoti nuetinito kakaninikec. </span></span><span data-usfm="JDG.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kokutata irioneta iuni arupepen, kobwanabwanata amoti, kitinata akalasia nuenokete kakaninikee nukokediany, ka arupepen kakaninikec nukoteten akusia: kiworoto ebe, “Ekileŋ loka EJAKAIT ka loka Gideen da.” </span></span><span data-usfm="JDG.7.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:13,14,25; 2 Siit 20:17; Isa 30:7,15; 2 Ika 7:7; Yob 15:21,22; Awa 28:1.</span></span><span class="ChapterContent_content__RrUqA"> Kobwaata kesi ninitunanan kaiboisike alukun iidukurun: koker ajore kere; kocelata, kitekerata kes. </span></span><span data-usfm="JDG.7.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 6:4,16,20; 2 Kor 4:7; 1 Sam 14:20; Sab 83:9; Isa 9:4; 19:2; 2 Siit 20:23.</span></span><span class="ChapterContent_content__RrUqA"> Kokutata arupepen akwat auni, abu EJAKAIT koinak ekileŋ loka ninitunanan aitiji oupake, ka ajore kere: koker ajore kiton Bet-sita loebei Serera, kiton oikor loka Abel-mekola, loidunyas kaTabat. </span></span><span data-usfm="JDG.7.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotukonokinos ituŋa luka Isirael kotoma Naputali, kotoma Aser, kotoma Manase kere da, kodapata Midian,</span></span></div><div class="ChapterContent_p__dVKHb"><span data-usfm="JDG.7.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.7.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 3:27; Rom 15:30; Pil 1:27; Tub 3:28; Yok 1:28.  </span></span><span class="ChapterContent_content__RrUqA"> Kijuka Gideon ikiyakia akwap kere nakiukon naka Epuraim, kobala ebe, “Kopotu asurokin Midian, kogeikis kes airum akipi, kiton Bet-bara, ka Yorodan da.” Kotukokinos ituŋa kere luka Epuraim, kirumata akipi kiton Bet-bara, ka Yorodan. </span></span><span data-usfm="JDG.7.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 8:3,4; Sab 83:11; Isa 10:26.</span></span><span class="ChapterContent_content__RrUqA"> Koyanaasi ikapolok iarei luka Midian, Oreb ka Seeb; koarakis Oreb moru Oreb, koarakis Seeb acues nakebino naka Seeb, kodapata Midian: koyaut akwes nuka Oreb ka Seeb mama ejai Gideon okekwa loka Yorodan.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.7">Learn More About Ebaibuli</a></div>