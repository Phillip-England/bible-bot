<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikatubok 21</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JDG.21" class="ChapterContent_chapter__uvbXo">
         <div class="ChapterContent_label__R2PLt">21</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JDG.21.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 20:1; 1 Sam 7:5,6.  </span></span><span class="ChapterContent_content__RrUqA"> Apotu ituŋa luka Isirael kiyapoikinito koMisipa ebe, “Mam idio kaoni ekorakini Benyamin akokuke aimany.” </span></span><span data-usfm="JDG.21.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 18:1; Tub 20:18,26.</span></span><span class="ChapterContent_content__RrUqA"> Kopotu ituŋa Bet-el, kiboioto kanen kiton eboŋ kakonyen nuka Edeke, kodelosi, komonyata noi, </span></span><span data-usfm="JDG.21.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kotemasi atiar, “Wu EJAKAIT, Edeke loka Isirael, kanukinyo eswamaunor na kotoma Isirael, ebe lolo ateker adiopet atwaniar koIsirael?” </span></span><span data-usfm="JDG.21.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 8:20; 12:7; Any 20:24,25; Tub 6:26; 1 Sam 14:35; 1 Ika 8:64; Bur 13:10.</span></span><span class="ChapterContent_content__RrUqA"> Kosodi kanen tupuruc, kodilokis ituŋa anyoun, kodukokis etem nen, koinakis ainakineta nuieweio ka ainakineta nuka ainapakin. </span></span><span data-usfm="JDG.21.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:28,29; Tub 5:23; 1 Sam 11:7; Yer 48:10.</span></span><span class="ChapterContent_content__RrUqA"> Kotemasi idwe luka Isirael atiar, “Iŋai bo kotoma atekerin kere nuka Isiraellomam abunit atukokin mama ejai EJAKAIT? Naarai apotu kiyapoikinito aiyaposit naepol kanuka nol lomam abunit atukokin mama ejai EJAKAIT Misipa ebe, ‘Abeit eario ŋol.’” </span></span><span data-usfm="JDG.21.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kiitut idwe luka Isirael kanuka Benyamin onaeekee, kotemasi atiar, “Ejai ateker adiopet naagelar kotoma Isiraellolo. </span></span><span data-usfm="JDG.21.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kikonakini oni ai kidumakini nul luesalito aŋor, naarai kiyapo kalimito EJAKAIT ebe mam kikorakini kes adwewok aimany?”</span></span></div><div class="ChapterContent_p__dVKHb"><span data-usfm="JDG.21.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.21.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 11:1; 31:11; 2 Sam 2:5,6.  </span></span><span class="ChapterContent_content__RrUqA"> Kotemasi atiar, “Iŋai bo adiopet kotoma atekerin nuka Isirael namam abunit mama ejai EJAKAIT Misipa?” Ido koany, amamei edio loka Yabesgilead loabunit atukokin. </span></span><span data-usfm="JDG.21.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Naarai naemarere ituŋa, koany, amamei ediopet loka luiboienenete koYabes-gilead kanen. </span></span><span data-usfm="JDG.21.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:15; Yos 7:24-26; Tub 5:23; 1 Sam 11:7.</span></span><span class="ChapterContent_content__RrUqA"> Kijuka ekodet ituŋa ilukumin itomon ka luarei lukirigin noi, kicorak kes ebe, “Koloto kodanyata luibojete koYabes-gilead kakwanis naka ekileŋ, kanor ka ludidik da, </span></span><span data-usfm="JDG.21.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 31:17.</span></span><span class="ChapterContent_content__RrUqA"> Iswamaete kwanata; imudiarete eut ŋclikiliokit, ka ŋiniberu naeperito kekiliokit.” </span></span><span data-usfm="JDG.21.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 18:1; 22:9; 1 Sam 1:3; Sab 78:59,60; Yer 7:12,14.</span></span><span class="ChapterContent_content__RrUqA"> Kodumut kaneejaas luiboienenete koYabes-gilead abekon akwat aoŋon, numam ajeneteekiliokit kanuka apero kaŋes: koyanautu kes oidukurun Silo, loejai akwap naka Kanaan,</span></span></div><div class="ChapterContent_p__dVKHb"><span data-usfm="JDG.21.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.21.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 20:47; Ikis 20:10.  </span></span><span class="ChapterContent_content__RrUqA"> Kijuka ekodet kere kinera kaidwe luka Benyamin luajaas moru Rimon, kolimosi ainapakin kamakec, </span></span><span data-usfm="JDG.21.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kobono Benyamin kapak kaŋin; kokorakis kes apesur nuetaiarcte kesi kanor nuka Yabes-gilead: konye apotu kokadata kes. </span></span><span data-usfm="JDG.21.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kiitut ituŋa kanuka Benyamin, naarai abu EJAKAIT kibwaik arorwa atekerin nuka Isirael.</span></span></div><div class="ChapterContent_p__dVKHb"><span data-usfm="JDG.21.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.21.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kosodete imakio luka ekodet atemar ebe, “Kikonakini oni ai kidumakini nul Iuesalito aŋor, naarai amudiar aŋor kotoma Benyamin?” </span></span><span data-usfm="JDG.21.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotemasi atiar, “Ibusakinit koiaun airumet naka nul kaluakuata luka Benyamin, kinyek ateker amwatario koIsirael. </span></span><span data-usfm="JDG.21.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 11:35.</span></span><span class="ChapterContent_content__RrUqA"> Konye mam oni kipedori akorakin kes adwewok aimany: naarai eyapoikinito idwe luka Isirael ebe, ‘Kikenoi ŋol loekorakini Benyamin apese aimany.’’’ </span></span><span data-usfm="JDG.21.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotemasi atiar, “Koany, ejai epueit loka EJAKAIT ŋolikaru Silo, loejai agolitomei naka Bet-el, ari nakokide naka erot loepol loenyouni koBet-el kiton Sekem, eŋalakimak da naka Lebona.” </span></span><span data-usfm="JDG.21.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kieorakis kesi idwe luka Benyamin ebe, “Koloto, koperut komanikoria luka emusabibu: </span></span><span data-usfm="JDG.21.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:20; 32:6,19; Tub 11:34; 1 Sam 18:6; 21:11; 29:5; Yer 31:4,13.</span></span><span class="ChapterContent_content__RrUqA"> Koanyut, ido koany, arai kelomut adwe nuka Silo ekosio okosio, ilomunete do yesi da komanikoria luka emusabibu, ikamunete yesi ŋinituŋanan akeberu kotoma adwe nuka Silo, kosodete alosit akwap naka Benyamin. </span></span><span data-usfm="JDG.21.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi naeponiata lukapapakee arai iinaeanakee aosan mamakosi, kitemari isio kes ebe, ‘Kokorakinai sio kes kasianut: naarai mam kipou kademakisi kes ŋinituŋanan akeberu kojie; kwabo mam yes ipotu kokorakis kes; ti do yes kigwaut akirot.’’’ </span></span><span data-usfm="JDG.21.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:48.</span></span><span class="ChapterContent_content__RrUqA"> Kiswamata idwe luka Benyamin kwaŋin, koyanaasi aŋor, kwape ajaar etiaikee, loka nun kanuekosiete, nuapotu kesi koyanaasi: kolototo kobonosi airumetekec, kodukoto irereia, kiboioto kotoma. </span></span><span data-usfm="JDG.21.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Konyout idwe luka Isirael kanen kapak kaŋin, ŋinituŋanan atekerike okekike da, kolototo kanen ŋinituŋanan airumeteke.</span></span></div><div class="ChapterContent_p__dVKHb"><span data-usfm="JDG.21.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JDG.21.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 17:6; 18:1; 19:1; Ikis 12:8; Aku 5:14; Rom 13:3-5.  </span></span><span class="ChapterContent_content__RrUqA"> Kapaarasia kanun amamei ekabaka koIsirael: eswamai ŋinituŋanan nuadolito kakonyeneke bon.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikatubok 21<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JDG.21">Learn More About Ebaibuli</a></div>