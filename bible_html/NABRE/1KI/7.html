<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikabakan 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1KI.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1KI.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 9:10; 10:17; 2 Siit 8:11.  </span></span><span class="ChapterContent_content__RrUqA"> Kodau Solomon ikar itomon ka luuni eduki eketogo, kodau eketogo kere. </span></span><span data-usfm="1KI.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Naarai koduk etogo loka ikito luka Lebanon; aojauke ikubitin akwatat, alalauke ikubitin akaisakany, amukururuke ikubitin akaisauni, kotoma okokoron iwonon luka ipirin luka eres, ka abaoi nuka eres kopirin. </span></span><span data-usfm="1KI.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koraparai kakito nuka eres kokuju agolai akaisaoŋon ka nukany, nuajaas kuju kipirin: ŋolikokoro atomon ka nukany. </span></span><span data-usfm="1KI.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Ajaas apedon okokoron iuni, ido kidokonokino apedon kokokoron iuni. </span></span><span data-usfm="1KI.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Aoiau ka alalau naka ikekia ariakanara, naka apedon da ariakanara: ido kidokonokino apedon kokokoron iuni.</span></span></div><div class="ChapterContent_p__dVKHb"><span data-usfm="1KI.7.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kiswamau agola neelomarere kipirin; aojauke ikubitin akaisakany, alalauke ikubitin akaisauni; neelomarere da koinareneke; ipirin ka adoketa koinareneke.</span></span></div><div class="ChapterContent_p__dVKHb"><span data-usfm="1KI.7.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 10:18; Sab 45:6; 110:1; Awa 20:8; 29:4; Isa 9:7.  </span></span><span class="ChapterContent_content__RrUqA"> Kiswamau agola naka eicoloŋ neetubio, agola natubes: koraparitete keres anyoun kokwap kiton arwatatin da.</span></span></div><div class="ChapterContent_p__dVKHb"><span data-usfm="1KI.7.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 17:16,17; 1 Ika 3:1.  </span></span><span class="ChapterContent_content__RrUqA"> Etogoke loaperenenei, alaro ace kinaren kagola neelomarere, aponi kiswamai koputosi kaŋin, Kiswamau da etogo loka akoku naka Parao, (naamanyit Solomon) koputosi kagola kaŋin,</span></span></div><div class="ChapterContent_p__dVKHb"><span data-usfm="1KI.7.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ŋul kere keraas nuka amor nuka akais nuipu, amor nuekee, kwape ajaar aitemis, kotuboi kisumenon, toma kokina da, anyoun kapetetait, kiton oswi, kwaŋin kina da kiton alaro nakapolon. </span></span><span data-usfm="1KI.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kerai apetetait naka amor nuka akais nuipu, amor nuepolok, amor nuka ikubitin itomon, ka amor nuka ikubitin ikanykauni. </span></span><span data-usfm="1KI.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Keiaas amor nuka akais nuipu kuiu da, amor nuekee, kwape ajaar aitemis, ka akito nuka eres, </span></span><span data-usfm="1KI.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 10:23; Asw 3:11.</span></span><span class="ChapterContent_content__RrUqA"> Alaro da naerimorit kejaas ikokoron iuni luka amor nuekee, ka ekokoro loka abaoi nuka eres; koputos kalaro nakotoma naka etogo loka EJAKAIT, ka agola neelomarere togo.</span></span></div><div class="ChapterContent_p__dVKHb"><span data-usfm="1KI.7.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 4:11.  </span></span><span class="ChapterContent_content__RrUqA"> Kijuka eka baka Solomon aomare Kiram koTuro. </span></span><span data-usfm="1KI.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 2:14; 4:16; Any 31:3; 28:3; 36:1; Yob 35:11; Isa 28:26; Dan 1:17; Luk 2:40.</span></span><span class="ChapterContent_content__RrUqA"> Kerai ŋesi okoku loka aberu napuserut naka ateker naka Naputali, kerai papake etuŋanan loka Turo, ekeswaman aisinit; eleleba ŋes acoa ka aijen ka apirianut, aswam aswamisinei kere nuka aisinit. Kobu ŋesi mama ejai ekabaka Solomon, kiswama akeswam kere.</span></span></div><div class="ChapterContent_p__dVKHb"><span data-usfm="1KI.7.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 25:17; 2 Siit 3:15; 4:12; Yer 52:21.  </span></span><span class="ChapterContent_content__RrUqA"> Naarai abu kotatau ipirin iarei luka aisinit, ŋolipir aojauke ikubitin itomon ka lukanykauni: kolukunite aitemis naka ikubitin itomon ka luarei nolidlopet. </span></span><span data-usfm="1KI.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kiswamau akwes aarei nuka aisinit naeealara, asipokin kuju opirin: amukurur naka akou adiopet ikubitin ikany, aojao da naka akou ace ikubitin ikany, </span></span><span data-usfm="1KI.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Ajaas iboyan luka aswam nailokonyitai, ka irikoi luka aswam naeoiitai luka akwes nukejaas kuiu opirin, eboi loka akou adiopet, ka eboi loka akou nace. </span></span><span data-usfm="1KI.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kiswamau kwaŋin akamamagan: kokokoron iarei airimor eboi ediopet arapiar akou nakejai kuju opir; kiswamak akou ace da kwaŋin. </span></span><span data-usfm="1KI.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Araas akwes nuajaas kuju opirin luajaas agola neelomarere nuka aswam bala nakapeeel, ikubitin iwonon. </span></span><span data-usfm="1KI.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 25:17; 2 Siit 3:16; 4:13; Yer 52:23.</span></span><span class="ChapterContent_content__RrUqA"> Ajaas akwes da kuju opirin, kidunyasi kakoik naedunyas kiboyan: emwaasi akamamagan akwat aarei, kokokoron airimor ninikou. </span></span><span data-usfm="1KI.7.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 3:17; Eko 3:10; Gal 2:9; Apu 3:12; 1 Ika 6:3.</span></span><span class="ChapterContent_content__RrUqA"> Kosipok ipirin agola neelomarere oyekalu: kosipok epir lokoteten, komaik ekekiror Yakin: kosipok epir lokokediany, komaik ekekiror Boas, </span></span><span data-usfm="1KI.7.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kejai aswam nakapeeel kuju opirin; kodau kwaŋin aswam naka ipirin.</span></span></div><div class="ChapterContent_p__dVKHb"><span data-usfm="1KI.7.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 25:13; 2 Siit 4:2; Yer 52:17.  </span></span><span class="ChapterContent_content__RrUqA"> Kiswamau aŋolol naecalara ikubitin itomon anyoun koreret kiton oreret, kolukuna, aojaoke ikubitin ikany; kolukunite aitemis naka ikubitin akaisauni. </span></span><span data-usfm="1KI.7.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 4:3.</span></span><span class="ChapterContent_content__RrUqA"> Kojaas ituol luerimorito ŋes kwap kereret alukun, ikubitin itomon, kirimorite aŋolol: kojaas ituol okokoron iarei kocala kere nepepe kotataete. </span></span><span data-usfm="1KI.7.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 4:4,5; Yer 52:20; Esk 1:10; Apu 4:6,7.</span></span><span class="ChapterContent_content__RrUqA"> Kidokokino omonin itomon ka luarei, kosesenete iuni ari naka agolitomei, kosesenete iuni ari nakoto, kosesenete iuni ari naka eŋalakimak, kosesenete iuni ari nakokide: kidokokino aŋolol kujukee, kojaas iwosikee toma. </span></span><span data-usfm="1KI.7.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 4:5.</span></span><span class="ChapterContent_content__RrUqA"> Aburesuke alalau naka akan: erereteke kiswamai bala ereret loka atido, bala aturot naka apeeel: abu kigau akaalakanya alukumin aarei.</span></span></div><div class="ChapterContent_p__dVKHb"><span data-usfm="1KI.7.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kiswamau aicegeria atomon nuka aisinit; aojau naka aieeger adiopet ikubitin iwonon, alalauke ikubitin iwoŋon, amukururuke ikubitin iuni. </span></span><span data-usfm="1KI.7.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ikote aicegeria neta: kojaas abaoi; kojaas abaoi kidiŋ kanuiriikino: </span></span><span data-usfm="1KI.7.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 3:24; 1 Ika 6:27; Sab 18:10; Esk 1:10; 10:14; Apu 4:6-8.</span></span><span class="ChapterContent_content__RrUqA"> Kojaas iŋatunyo, ka Imoŋin, ka ikerubin abaoi nuajaas kidin kanuiriikino; koiai aiganetait kuiu kanuiriikino: kwap kinatunyo ka imoŋin kojaas lueojitai lueiekosi. </span></span><span data-usfm="1KI.7.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kojai ŋiniiceger akokoron aoŋon nuka aisinit, ka nuisibelonokinete nuka aisinit: kojaas aigaŋeta nuka akalaya kagoriake aoŋon: koealara aigaŋeta, kojaas lueojitai kosiep loka ŋiniigaŋet. </span></span><span data-usfm="1KI.7.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Aitukuke toma aboko kerai ekubit adiopet kuju: kolukuna aitukuke kwape aswam naka aikit, ekubit ediopet ka atutubet: kojaas agirai aitukuke, abaoikec keraas nueriakas nuitenara komam elukuna. </span></span><span data-usfm="1KI.7.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kojaas akokoron aoŋon kwap kabaoi: kojaas nuisibelonokinete akokoron aiceger: amukurur naka akokoro ekubit ka atutubet naka ekubit. </span></span><span data-usfm="1KI.7.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Aswam naka akokoron korai bala aswam naka akokoro naka agali: nuisibelonokinetakee, ka ipirinokec, ka airimetakec, akidinotokec da, kere kecalara, </span></span><span data-usfm="1KI.7.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kojaas aigaŋeta aoŋon agoria aoŋon nuka niniiceger: keraas aigaŋeta nuka aieeger alopet. </span></span><span data-usfm="1KI.7.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ajai ajeunet kuju kaieeger amukururuke atutubet naka ekubit: akaninike ka abaoike kuju kaiceger koraas nuka adiopeswam. </span></span><span data-usfm="1KI.7.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kigir ŋesi ikerubin, ka iŋatunyo, ka idukudukun, necpadalalas akaninike ka abaoike, kwape ajaar apakikee, ka lueojitai airimor. </span></span><span data-usfm="1KI.7.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kiswamau aicegeria atomon nuikote nen: kojaas kes kere otatae ediopet, ka aitemis adiopet, ka aput adiopet,</span></span></div><div class="ChapterContent_p__dVKHb"><span data-usfm="1KI.7.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 30:17; 2 Siit 4:6; Sek 13:1; Tit 3:5.  </span></span><span class="ChapterContent_content__RrUqA"> Kiswamau akalaya atomon nuka aisinit: kigauni akalaya adiopet atakwai akaisaoŋon: ninikalaya ikubitin iwonon: akalaya adiopet kotoma aieeger adiopet kiton aicegeria atomon. </span></span><span data-usfm="1KI.7.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kosipok aicegeria, akany owai lokotcten loka etogo, ka akany owai lokokediany loka etogo: kosipok aŋolol owai lokokide loka etogo asesen eŋalakimak.</span></span></div><div class="ChapterContent_p__dVKHb"><span data-usfm="1KI.7.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kiswamau Kiram akalaya, ka initia, ka atanyia. Kwaŋin kodau Kiram aswam kere naeswamakini ekabaka Solomon kotogo loka EJAKAIT: </span></span><span data-usfm="1KI.7.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Ipirin iarei, ka atiboi aarei nuka akwes nuajaas kuju opirin; ka iboyan iarei arapia atiboi nuka akwes nuajaas kuju opirin; </span></span><span data-usfm="1KI.7.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Ka akamamagan akwat aoŋon nuka iboyan iarei; ikokoron iarei luka akamamagan kanoliboi, arapia atiboi aarei nuka akwes nuajaas kuiu opirin: </span></span><span data-usfm="1KI.7.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Ka aicegeria atomon, ka akalaya atomon nuka aicegeria; </span></span><span data-usfm="1KI.7.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Aŋolol adiopet, ka imoŋin itomon ka luarei kwap kaŋolol.</span></span></div><div class="ChapterContent_p__dVKHb"><span data-usfm="1KI.7.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 27:3; 38:8; 2 Siit 4:16; Sek 14:20,21.  </span></span><span class="ChapterContent_content__RrUqA"> Ka amoti, ka initia, ka atanyia: iboro ŋul kere, lueswamakini Kiram ekabaka Solomon kotogo loka EJAKAIT, araas nuka aisinit naepwatat. </span></span><span data-usfm="1KI.7.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 4:17; Age 33:17; Yos 3:16; 13:27.</span></span><span class="ChapterContent_content__RrUqA"> Kocala ekabaka kes kApuuton naka Yorodan, kolupe loejai kidin Sukot ka Saretan. </span></span><span data-usfm="1KI.7.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 22:14.</span></span><span class="ChapterContent_content__RrUqA"> Kinyek Solomon ainiŋ iboro kere, naarai epu kes adepar: mam apedorit adumun alaniru naka aisinit.</span></span></div><div class="ChapterContent_p__dVKHb"><span data-usfm="1KI.7.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 37:10,25; 25:30; Leb 24:5.  </span></span><span class="ChapterContent_content__RrUqA"> Kiswamau Solomon iboro kere luajaas togo loka EJAKAIT: etcm loka esabu, ka emesa loajaas imugatin luka aitodikin, loka esabu; </span></span><span data-usfm="1KI.7.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Ka ipirin lukatalai luka esabu loelai, ikany owai lokoteten, ka ikany owai lokokediany, koinaren neinerenenere akirot; atur da, ka atalai, ka arideta, nuka esabu; </span></span><span data-usfm="1KI.7.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Ka akolin, ka aitudeŋeta, ka atanyia, ka akaalei, ka atubake nuigaete ekurwon, nuka esa bu loelai; ka ipatai luka ikirigin luka etogo lokotoma, aibois nakalaunan noi, ka ikirigin luka etogo, ŋes eyekalu, kere luka esabu.</span></span></div><div class="ChapterContent_p__dVKHb"><span data-usfm="1KI.7.50" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.7.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kodaun kwaŋin aswam kere naeswamai ekabaka Solomon kotogo loka EJAKAIT, Koyau Solomon iboro luabu Daudi papake kotiaku, epuesa, ka esabu, ka iboro, kibwaik kes aiŋadisia nuka etogo loka EJAKAIT.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikabakan 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1KI.7">Learn More About Ebaibuli</a></div>