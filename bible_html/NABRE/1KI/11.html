<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikabakan 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1KI.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1KI.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 6:2; Esr 9:12.  </span></span><span class="ChapterContent_content__RrUqA"> Komina ekabaka Solomon aŋor nuipu numo, nepepe kakoku naka Parao, aŋor nuka Imoabin, nuka Imonain, Idomein, Isidonin, ka Ikitin; </span></span><span data-usfm="1KI.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:16; Ikis 7:3.</span></span><span class="ChapterContent_content__RrUqA"> Nuka atekerin nuabala EJAKAIT idwe luka Isirael ebe, “Mam ilosete mamakee, karaida kes abunore mama ijaas: naarai abeit ibelokinete kesi ikusitauon atupenen ikecedekesio.” Kiminaikin Solomon ŋun kamin. </span></span><span data-usfm="1KI.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kejaas ŋes aŋor akwat akanykaarei, nukapolok, ka abusian akwat auni: kibelokis akenor etauken. </span></span><span data-usfm="1KI.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:17; Nek 13:26.</span></span><span class="ChapterContent_content__RrUqA"> Naarai nakemoionia Solomon, kibelokis akenor etauke atupit idekesio ice: mam kedolit eketau mama ejai EJAKAIT Ekedeke, kwape ajaar etau loka Daudi papake. </span></span><span data-usfm="1KI.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 2:13.</span></span><span class="ChapterContent_content__RrUqA"> Naarai kotupa Solomon Asitoret adeke naka Isidonin, ka Milikom etal loka Imonain. </span></span><span data-usfm="1KI.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:24.</span></span><span class="ChapterContent_content__RrUqA"> Kiswama Solomon nueroko kakonyen nuka EJAKAIT, mam abu kotuparite eut EJAKAIT kwape atuparitor Daudi papake. </span></span><span data-usfm="1KI.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 33:52; 21:29; 2 Ika 23:13.</span></span><span class="ChapterContent_content__RrUqA"> Kosodi Solomon adukokin Kemos etal loka Moab, aibois naicelelei, komoru loitei Yerusalem, Molok da etalloka idwe luka Amon. </span></span><span data-usfm="1KI.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kiswamak kwaŋin aŋoroke kere numo, nuesupurununete lukisupurununo koinakis da asuban mama ejaas idekesiokec.</span></span></div><div class="ChapterContent_p__dVKHb"><span data-usfm="1KI.11.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 7:3; Sab 90:7; 1 Ika 3:5; 9:2.  </span></span><span class="ChapterContent_content__RrUqA"> Konyunyurik EJAKAIT Solomon, naarai ebelokit eketau anyoun kama ejai EJAKAIT, Edeke loka Isirael, loabu kitaanyikin ŋes irwan aarei, </span></span><span data-usfm="1KI.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 6:12; 9:6; 2 Siit 7:17-22.</span></span><span class="ChapterContent_content__RrUqA"> Ido kicorak ŋes nuka akirot kana ebe kinyek atupar idekesio ice; konye mam ŋes kerica nueeorakini EJAKAIT. </span></span><span data-usfm="1KI.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:15; 2 Ika 17:15,21.</span></span><span class="ChapterContent_content__RrUqA"> Kanuka ŋun kotema EJAKAIT Solomon atiar, “Naarai iswama ŋun, komam iricit aitutuketaka ka ikisilaka, lukeeorakini jo, abeit acilari eoŋ ajakanut kamakon, ainakini ekejaanakinanikon. </span></span><span data-usfm="1KI.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Konye mam eswamai nun kapaarasiakon, kanuka Daudi papakon: dimarai acilari kama kokokukon. </span></span><span data-usfm="1KI.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:15; 1 Siit 17:13,14; Sab 89:33; 1 Ika 12:20; Any 32:13; 2 Ika 13:23; Ikis 12:11; 2 Ika 21:4; 23:27; Sab 132:13,14; Isa 14:32; 62:1,7.</span></span><span class="ChapterContent_content__RrUqA"> Konye mam acilari ajakanut kere; dimarai ainakini okokukon ateker adiopet, kanuka Daudi ekejaanakinanika, ido kanuka Yerusalem lokaseuni.”</span></span></div><div class="ChapterContent_p__dVKHb"><span data-usfm="1KI.11.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 31:16,17; 32:39,41; 1 Siit 5:26; Isa 10:5,26; 13:17; Nak 1:2; Kos 9:12.  </span></span><span class="ChapterContent_content__RrUqA"> Kitonyou EJAKAIT lokasurup aluikin Solomon, Kadad, Edomit: kerai ŋesi loka aur naka ekabaka koEdom. </span></span><span data-usfm="1KI.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:14; 1 Siit 18:12,13; Sab 108:10; Mar 24:19; Ikis 20:13; Mal 1:2,3.</span></span><span class="ChapterContent_content__RrUqA"> Naarai nakeiaar Daudi Edom, kolot Yoab da ekapolon loka ajore aida lukatwak, ido abu koar nolikiliokit koEdom; </span></span><span data-usfm="1KI.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">(Naarai kosalak Yoab ka Isirael kere ŋina ilapio ikanykape, aitodol neamudiaria nolikiliokit koEdom;) </span></span><span data-usfm="1KI.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Konye koker Kadad, ŋes ka Idomein ice luka ikejaanakinak luka papake, alosit Misiri; koroko Kadad erai ikoku yenididi. </span></span><span data-usfm="1KI.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Konyout koMidian, kodolot Paran: koyanaasi ituŋa nepepe kakes koParan, kodolot Misiri, mama ejai Parao ekabaka loko Misiri; loabu koinak ŋes etogo, kokorak inyamat, koinak ŋes alup. </span></span><span data-usfm="1KI.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kominunai Kadad noi kakonyen nuka Parao, tape ekorakini ŋes inaei naka aberuke elopet aimany, inaei naka Tapenes akabaka. </span></span><span data-usfm="1KI.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kourik inaci naka Tapenes ŋes Genubat okokuke, lokeiakari Tapenes kotogo loka Parao: koiai Genubat togo loka Parao nepepe kodwe luka Parao, </span></span><span data-usfm="1KI.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:10,34.</span></span><span class="ChapterContent_content__RrUqA"> Kepupu Kadad koMisiri ebe keiotoor Daudi kalukapapaake, atwana da Yoab ekapolon loka ajore, kobala Kadad Parao atiar, “Kisiikinai kalot, kaboŋo bukosi.” </span></span><span data-usfm="1KI.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi Parao atemar ŋes atiar, “Konye kiwoliki ijo inyo kamakaŋ, tape ikoto alosit bukus?” Koboŋok ebe, “Mam ibore: konye kisiikinai kalot.”</span></span></div><div class="ChapterContent_p__dVKHb"><span data-usfm="1KI.11.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 8:3.  </span></span><span class="ChapterContent_content__RrUqA"> Kitonyou Edeke lokasurup ece aluikin ŋes, Reson okoku loka Eliada, loabu koker kama ejai ejakaitike Kadadeser ekabaka loka Soba: </span></span><span data-usfm="1KI.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 10:8,18.</span></span><span class="ChapterContent_content__RrUqA"> Kotukonok ŋesi ituŋa mamake, korau ekapolon loka erioŋet, nakearia Daudi luka Soba: koloto Damasiko, kiboienenete kaŋina, kirumata Damasiko. </span></span><span data-usfm="1KI.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 15:2.</span></span><span class="ChapterContent_content__RrUqA"> Kerai ŋesi lokasurup loka Isirael apaarasia kere nuka Solomon, kogelara ameŋeranut naka Kadad: kola ŋesi Isirael, kirum Suria.</span></span></div><div class="ChapterContent_p__dVKHb"><span data-usfm="1KI.11.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 12:2; 13:1; 2 Siit 13:6; 2 Sam 20:21.  </span></span><span class="ChapterContent_content__RrUqA"> Yeroboam da okoku loka Nebat, Epuraimit loka Sereda, ekejaanakinan loka Solomon, ekiror loka totoke Serua, apuserut, ŋes da kitonyou akekan aluikin ekabaka. </span></span><span data-usfm="1KI.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:24.</span></span><span class="ChapterContent_content__RrUqA"> Na ŋes akirot naainakinit ŋes aitonyoun akekan asurokin ekabaka: koduk Solomon Milo, konwok neketiyaara kore loka Daudi papake. </span></span><span data-usfm="1KI.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 22:29.</span></span><span class="ChapterContent_content__RrUqA"> Kerai ekesa ie Yeroboam ekirigi loketitiŋ: koany Solomon ebe ekukurana ekatumunan, koinak ŋes ayait aitaaritoi kere naka ekek loka Yosep. </span></span><span data-usfm="1KI.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:13; 14:2; Yos 18:1.</span></span><span class="ChapterContent_content__RrUqA"> Kosodi kanen kapak kaŋin, nakelomaria Yeroboam koYerusalem, kodum Akiya enabi Esilonit ŋes korot; abu Aldya konap anapito nakitetet, koiaas kesi kere iarei bonik okitui. </span></span><span data-usfm="1KI.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 15:27; 24:5.</span></span><span class="ChapterContent_content__RrUqA"> Kitin Aldya anapito nakitetet naanapit, koeilicil atutubeta atomon ka nuarei. </span></span><span data-usfm="1KI.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:1,16-20.</span></span><span class="ChapterContent_content__RrUqA"> Kotema ŋesi Yeroboam atiar, “Koyana ijo atutubeta atomon: naarai inera EJAKAIT, Edeke loka Isirael kwanata ebe, ‘Koany, acilari eoŋ ajakanut kakan naka Solomon, kainakini jo atekerin atomon: </span></span><span data-usfm="1KI.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">(Konye esalakini ŋes ateker adiopet, kanuka Daudi ekejaanakinanika, ido kanuka Yerusalem, ere lokaseuni kotoma atekerin kere nuka Isirael:) </span></span><span data-usfm="1KI.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 2:13; 1 Sam 7:3; Mar 21:29; Yer 48:7,13; Asw 7:43.</span></span><span class="ChapterContent_content__RrUqA"> Naarai apotu kajalakis eoŋ, komaata Asitoret adeke naka Isidonin, ka Kemos edeke loka Moab, ka Milikom edeke loka idwe luka Amon; mam apotu kolosenenete korotinika, aiswamaenen nuedolito kakonyeneka, aricenen ikakisila ka ikatubesia, kwape kolo eswamaa Daudi papake. </span></span><span data-usfm="1KI.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Konye mam ayaŋaari ajakanut kere kakanike: konye etaraun ŋes ekapolon apaarasia kere nuka aijarake, kanuka Daudi ekakejaanakinan, loabu kaseu, naarai aricenenei aicorakinetaka ka ikisilaka: </span></span><span data-usfm="1KI.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Konye alemari ajakanut kakan naka okokuke, ainakini jo, atekerin atomon. </span></span><span data-usfm="1KI.11.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:29; 1 Ika 15:4; 2 Ika 8:19; Sab 132:17; Luk 1:69-79; Asw 15:16,17; 2 Sam 21:17; 2 Siit 21:7.</span></span><span class="ChapterContent_content__RrUqA"> Ainakini okokuke ateker adiopet, tetere ejaenena Daudi ekejaanakinanika atala tiritir kakonyeneka koYerusalem, ere loabu kaseu aibwaikin nen ekakiror. </span></span><span data-usfm="1KI.11.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ayaŋaar eoŋ jo, irumi ijo kwape ipudar akoniijar kere, iraun ekabaka koIsirael. </span></span><span data-usfm="1KI.11.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:8; Yos 1:5; 2 Sam 7:11,27; 1 Siit 17:10,24-27.</span></span><span class="ChapterContent_content__RrUqA"> Kosodi, arai ipupuni kere nueeorakini jo, kolosenenei korotinika, kiswamaenenei da nuedolito kakonyeneka, korieenenei ikisilaka ka aicorakinetaka, kwape kolo kiswamaa Daudi ekejaanakinanika; ajaenena kajo, adukokini jo ekek loicasit, kwape adukokinia Daudi, ainakini jo Isirael. </span></span><span data-usfm="1KI.11.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Ido eticani aur naka Daudi kanuka nun, konye mere ikar kere.’’’ </span></span><span data-usfm="1KI.11.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kanuka mm komoote Solomon aiar Yeroboam: konye konyou Yeroboam, koker Misiri, mama ejai Sisak eka baka loko Misiri, kojaenena Misiri aitodol neatwania Solomon.</span></span></div><div class="ChapterContent_p__dVKHb"><span data-usfm="1KI.11.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.11.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 9:29.  </span></span><span class="ChapterContent_content__RrUqA"> Aswamisio ace nuka Solomon, kere da nuabu kiswama, ka acoake, mam kereka iwadikatai oitabo loka aswamisio nuka Solomon? </span></span><span data-usfm="1KI.11.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 9:30.</span></span><span class="ChapterContent_content__RrUqA"> Apak naabu Solomon kirumak Isirael kere koYerusalem keraas ikar akaisaoŋon, </span></span><span data-usfm="1KI.11.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 9:31; Mat 1:7.</span></span><span class="ChapterContent_content__RrUqA"> Koiotor Solomon kalukapapaake, kidaikinai ore loka Daudi papake: kirum Rekoboam okokuke aiboisike.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikabakan 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1KI.11">Learn More About Ebaibuli</a></div>