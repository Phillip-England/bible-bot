<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikabakan 1</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1KI.1" class="ChapterContent_chapter__uvbXo">
         <div class="ChapterContent_label__R2PLt">1</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1KI.1.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Amojoŋit ekabaka Daudi kokokosanite noi; kimukosi ŋes kigoen. Konye mam abu komwanu. </span></span><span data-usfm="1KI.1.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 16:21.</span></span><span class="ChapterContent_content__RrUqA"> Kanuka ŋun kotemasi ikejaanakinakake ŋes atiar, “Komoikinai abekot nakatumunan ekajakait ekabaka: kobwoi ŋesi kakonyen nuka eka baka aiŋarakinit ŋes; koperenenei ŋin katorobukon, tetere ejakaitika ekabaka edumuni amwanis.” </span></span><span data-usfm="1KI.1.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 19:18.</span></span><span class="ChapterContent_content__RrUqA"> Kosodete komout apese naatemel anatar iikoruno kere luka Isirael, kodumut Abisag Asunamit, koyaut ŋes mama ejai ekabaka. </span></span><span data-usfm="1KI.1.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:1; Mat 1:25.</span></span><span class="ChapterContent_content__RrUqA"> Kitemelel apese noi; kiŋarakinite ekabaka, kijaanaki ŋes; konye mam eka baka abu kojen ŋes.</span></span></div><div class="ChapterContent_p__dVKHb"><span data-usfm="1KI.1.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 3:4; 1 Siit 3:2; Ikis 17:16; 2 Sam 15:1; Sab 20:7.  </span></span><span class="ChapterContent_content__RrUqA"> Kosodi Adoniya okoku loka Kagit aitopoloor bon atiar, “Araun eoŋ ekabaka.” Kitemonok ŋesi agalin ka ikebwanenok, ka ituŋa akaisakany akerenen koiŋarenike. </span></span><span data-usfm="1KI.1.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 3:13; Awa 23:13; 29:15; 2 Sam 3:3,4; 1 Siit 3:2.</span></span><span class="ChapterContent_content__RrUqA"> Mam papake abu kitakadikinite ŋes kaijarake kere ebe, “Kanukinyo iswamaa ijo ŋun?” Kerai ŋesi da etuŋanan lootemel; aurio ŋes akaulo ka Abisalom. </span></span><span data-usfm="1KI.1.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 20:25; 1 Ika 2:22.</span></span><span class="ChapterContent_content__RrUqA"> Kinerut ŋesi kaYoab okoku loka Seruia, ka Abiatar esasedoti: kotupasi Adoniya kiŋarakis ŋes. </span></span><span data-usfm="1KI.1.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 4:18; 2 Sam 23:8.</span></span><span class="ChapterContent_content__RrUqA"> Konye Sadok esasedoti, ka Benaia okoku loka Yekoiada, ka Natan enabi, ka Simei, ka Rei, ka ituŋa lukirigin luka Daudi mam ajaas ka Adoniya.</span></span></div><div class="ChapterContent_p__dVKHb"><span data-usfm="1KI.1.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Koarak Adoniya amerekekin ka imoŋin ka lukasiepai amoru naka Sokelet, naidunyas ka En-rogel; konyarau ŋesi iinacanake kere odwe luka ekabaka, ka ituŋa kere luka Yuda ikejaanakinak luka ekabaka: </span></span><span data-usfm="1KI.1.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye mam abu konyarau Natan enabi, ka Benaia, ka ituŋa lukirigin, ka Solomon onaeeke.</span></span></div><div class="ChapterContent_p__dVKHb"><span data-usfm="1KI.1.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 3:4.  </span></span><span class="ChapterContent_content__RrUqA"> Kosodi Natan atemar Bat-seba toto naka Solomon atiar, “Mam kereka jo ipupunit ebe erum Adoniya okoku loka Kagit, komam Daudi ekapoloniwok ejeŋi? </span></span><span data-usfm="1KI.1.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 11:14; 12:15.</span></span><span class="ChapterContent_content__RrUqA"> Aso do kobia, keŋaiŋait, kener kajo tetere itajari akoniijar, ka aijar da naka okokukon Solomon. </span></span><span data-usfm="1KI.1.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 22:9; 29:23; Yer 33:21.</span></span><span class="ChapterContent_content__RrUqA"> Kolot, koloma ijo mama ejai eka baka Daudi, kotema ŋes atiar, ‘Ekajakait, wu ekabaka, mam jo iyapoikinic akejaanakinanikon ebe, “Abeit irumi Solomon okokukon atupakin eoŋ, iboikini ŋesi oicoloŋoka loka ajakanut”? Aso kanukinyo irumia Adoniya?’ </span></span><span data-usfm="1KI.1.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Koany, nape iriŋa ijo inerasi kekabaka, kalomuni eoŋ da atupakin jo, aitogogoŋ akirokon.”</span></span></div><div class="ChapterContent_p__dVKHb"><span data-usfm="1KI.1.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koloma Bat-seba agola mama ejai ekabaka. Amojoŋit ekabaka noi; kijaanakini Abisag Asunamit ekabaka. </span></span><span data-usfm="1KI.1.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kokukum Bat-seba, kisuded mama ejai ekabaka. Kotema ekabaka ŋes atiar, “Inyo bo ikoto ijo?”</span></span></div><div class="ChapterContent_p__dVKHb"><span data-usfm="1KI.1.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 18:12; Pes 5:33; 1 Pet 3:6.  </span></span><span class="ChapterContent_content__RrUqA"> Kotema ŋes atiar, “Ekajakait, ibu ijo kiyapoik akejaanakinanikon kolimite EJAKAIT Ekonideke ebe, ‘Abeit irumi Solomon okokukon atupakin eoŋ, iboikini ŋesi oicoloŋoka loka ajakanut.’ </span></span><span data-usfm="1KI.1.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kwana, koany, irumit Adoniya: ijo da, ekaiakait ekabaka, mam iieni: </span></span><span data-usfm="1KI.1.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Aar imoŋin ka lukasiepai ka amerekekin nuipu noi, anyara odwe kere luka ekabaka, ka Abiatar esasedoti, ka Yoab ekapolon loka aiore: konye mam abu konyara Solomon ekejaanakinanikono </span></span><span data-usfm="1KI.1.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ŋo da, ekajakait ekabaka, kisesenete akonye kere nuka Isirael jo, tetere ilimokini kes iŋai iboikini oicoloŋ loka ekajakait ekabaka atupakin ŋes, </span></span><span data-usfm="1KI.1.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:16; Isa 57:2; 1 Ika 2:10.</span></span><span class="ChapterContent_content__RrUqA"> Arai mere kwaŋin, keiotoor ekajakait ekabaka kalukapapaake, kimarakinio eoŋ ka Solomon okokuka kwape ikadiakanarak.”</span></span></div><div class="ChapterContent_p__dVKHb"><span data-usfm="1KI.1.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ido koany, naperina ŋesi ineras kekabaka, kolom Natan enabi. </span></span><span data-usfm="1KI.1.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kolimokinai ekabaka ebe, “Koany, Natan enabi lo,” Kelom ŋesi mama ejai ekabaka, kokukum kakonyen nuka ekabaka kitulur akouke. </span></span><span data-usfm="1KI.1.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kotema Natan atiar, “Ekajakait, wu ekabaka, kibala teni kolo ijo ebe, ‘Adoniya irumi atupakin eoŋ, ŋes iboikini oicoloŋoka loka ajakanut”? </span></span><span data-usfm="1KI.1.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 10:24; 2 Sam 16:16; 2 Ika 11:12; 2 Siit 23:11.</span></span><span class="ChapterContent_content__RrUqA"> Naarai alot ŋesi lolo, aar imoŋin ka lukasiepai ka amerekekin nuipu noi, anyara odwe kere luka ekabaka, ka ikapolok luka aiore, ka Abiatar esasedoti: ido koany, enyamete, emasete kakonyeneke, kobalas atiar, ‘Kidari Edeke ekabaka Adoniya.’ </span></span><span data-usfm="1KI.1.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konye eoŋ, ekejaanakinanikon, ka Sadok esasedoti, ka Benaia okoku loka Yekoiada, ka Solomon ekejaanakinanikon, mam abu konyara. </span></span><span data-usfm="1KI.1.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kerai kereka nin akirot nakiswamai ejakaitika ekabaka, komam itodiarit mama ejaas ikejaanakinakakon ŋol loiboikini oicoloŋ loka ekajakait ekabaka atupakin ŋes?”</span></span></div><div class="ChapterContent_p__dVKHb"><span data-usfm="1KI.1.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodi ekabaka Daudi aboŋokin ebe, “Konyarakinai Bat-seba.” Kobu nin mama ejai ekabaka, kobwo kakonyen nuka ekabaka. </span></span><span data-usfm="1KI.1.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 8:19; 1 Sam 14:39; 25:34; 2 Sam 4:9; 12:5; 1 Ika 17:1; 2 Ika 4:30; Age 48:16; 2 Sam 4:9; Sab 19:14; 31:5,7; Aku 3:58.</span></span><span class="ChapterContent_content__RrUqA"> Kiyapo ekabaka kobala ebe, “Kwape eiaria EJAKAIT, loalaku akaijar koean kere, </span></span><span data-usfm="1KI.1.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Abeit, kwape eyapoikinio jo alimit EJAKAIT, Edeke loka Isirael atiar, ‘Abeit irumi Solomon okokukon atupakin eoŋ, iboikini ŋesi oicoloŋoka loka ajakanut aiboisika’; abeit eswamai kwaŋin lolo.” </span></span><span data-usfm="1KI.1.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 2:3; Dan 2:4; 6:21.</span></span><span class="ChapterContent_content__RrUqA"> Kosodi Bat-seba aitulur akouke kwap, kisuded mama ejai ekabaka, kotema atiar, “Kojar ekajakait ekabaka Daudi ikar kere.”</span></span></div><div class="ChapterContent_p__dVKHb"><span data-usfm="1KI.1.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kotema ekabaka Daudi atiar, “Konyarakinai Sadok esasedoti, ka Natan enabi, ka Benaia okoku loka Yekoiada.” Kopotu kesi mama ejai ekabaka. </span></span><span data-usfm="1KI.1.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 20:6; Est 6:8; 2 Siit 32:30.</span></span><span class="ChapterContent_content__RrUqA"> Kotema ekabaka kes atiar, “Koyaŋaasi ikeiaanakinak luka eiakaitikus kayes, kisibwanenoto Solomon okokuka ekanyubu, koyaŋaasi ŋes Gikon: </span></span><span data-usfm="1KI.1.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 10:1; 16:3,12; 2 Sam 2:4; 5:3; 1 Ika 19:16; 2 Ika 9:3; 11:12; 2 Sam 15:10; Mk 11:9,10.</span></span><span class="ChapterContent_content__RrUqA"> Kinyonyoanakis Sadok esasedoti ka Natan enabi ŋes akinyet araun ekabaka loka Isirael: kokutakis yesi arupepe, kobalasi ebe, ‘Kidar Edeke ekabaka Solomon.’ </span></span><span data-usfm="1KI.1.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kosodete yesi atupakin ŋes, ebuni neai kiboikin oicoloŋoka; naarai eraun ŋesi ekabaka aiboisika: aseu eoŋ ŋes araun lokapolon loka Isirael ka Yuda.” </span></span><span data-usfm="1KI.1.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 27:15-26; Yer 11:5; Mat 6:13.</span></span><span class="ChapterContent_content__RrUqA"> Koboŋok Benaia okoku loka Yekoiada ekabaka atiar, “Kikote nepenen: kiner kwape kwaŋin EJAKAIT Edeke loka ejakaitika ekabaka. </span></span><span data-usfm="1KI.1.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 2:7; Yos 1:5,17; 1 Sam 20:13; 1 Ika 8:57; 2 Ika 2:9; 1 Siit 28:20.</span></span><span class="ChapterContent_content__RrUqA"> Kwape kejaenena EJAKAIT kejakaitika ekabaka, kojaenena kwaŋin ka Solomon da, kitopolo eicoloŋoke aitelekarit eicoloŋ loka ejakaitika ekabaka Daudi.”</span></span></div><div class="ChapterContent_p__dVKHb"><span data-usfm="1KI.1.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 8:18; 23:20-23.  </span></span><span class="ChapterContent_content__RrUqA"> Aso kolot Sadok esasedoti, ka Natan enabi, ka Benaia okoku loka Yekoiada, ka Ikeretin ka Ipeletin, kisibwanenoto Solomon enyubu loka ekabaka Daudi, koyaut ŋes Gikon. </span></span><span data-usfm="1KI.1.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:23-32; Sab 89:20; 1 Sam 10:1; 16:1; 1 Siit 29:22; 1 Sam 10:24.</span></span><span class="ChapterContent_content__RrUqA"> Kolem Sadok esasedoti amumwarat naka akinyet koWema, kinyonyoik Solomon. Kokutakis arupepe; kobalas ituŋa kere ebe, “Kidar Edeke ekabaka Solomon.” </span></span><span data-usfm="1KI.1.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kopotu ituŋa kere atupakin ŋes, kokusete ituŋa alamarun, kolakara kaiyalama naepol, koeila akwap kanuka eporotokec.</span></span></div><div class="ChapterContent_p__dVKHb"><span data-usfm="1KI.1.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kiira Adoniya ka ipejok kere luajaas kaŋes kedaut kesi ainyam. Kepupu Yoab eporoto loka arupepe, kotema atiar, “Inyo bo ibwaanarere kore?” </span></span><span data-usfm="1KI.1.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 18:27.</span></span><span class="ChapterContent_content__RrUqA"> Eroko inera ŋesi, koany, kobu Yonatan okoku loka Abiatar esasedoti; kotema Adoniya atiar, “Kolom; naarai irai ijo etuŋanan lokaibuses, iyaunit akiro nukajokak.” </span></span><span data-usfm="1KI.1.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Koboŋok Yonatan Adoniya ebe, “Abeit etarau ejakaitiwok ekabaka Daudi Solomon ekabaka: </span></span><span data-usfm="1KI.1.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Abu ekabaka kijuka Sadok esasedoti, ka Natan enabi, ka Benaia okoku loka Yekoiada, ka Ikeretin ka Ipeletin kaŋes, kisibwanenoto ŋes enyubu loka ekabaka. </span></span><span data-usfm="1KI.1.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Apotu Sadok esasedoti ka Natan enabi kinyonyoikis ŋes akinyet araun ekabaka koGikon: apotu kopotu kaŋina elakara, ŋes ebwaaritor ere noi. Ŋol ŋes eeelet loipotu yesi kiirasi. </span></span><span data-usfm="1KI.1.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 29:23.</span></span><span class="ChapterContent_content__RrUqA"> Ido eboikin Solomon oicoloŋ loka ajakanut. </span></span><span data-usfm="1KI.1.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 47:31.</span></span><span class="ChapterContent_content__RrUqA"> Bobo da kopotu ikejaanakinak luka ekabaka ailipakin ejakaitiwok ekabaka Daudi arereŋ ebe, ‘Kitojok Edekekon ekiror loka Solomon aitelekar ekirorikon, kitopolo eicoloŋoke aitelekarit eicolonokon”: kokukum eka baka koitada. </span></span><span data-usfm="1KI.1.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 3:6; Sab 132:11,12.</span></span><span class="ChapterContent_content__RrUqA"> Ener ekabaka kwanata atiar, “Kiturltete EJAKAIT, Edeke loka Isirael, loainaki loiboie oicoloŋoka lolo, aanyut akakonye da.’”</span></span></div><div class="ChapterContent_p__dVKHb"><span data-usfm="1KI.1.48" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.1.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Kokuriakaros ipejok kere luka Adoniya, konyout, kolot ninituŋanan korotoke. </span></span><span data-usfm="1KI.1.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:28; Any 21:14; 38:2.</span></span><span class="ChapterContent_content__RrUqA"> Kokurianar Adoniya kanuka Solomon; konyou, kolot, kikam amumwara nuka etem. </span></span><span data-usfm="1KI.1.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kolimokinai Solomon atiar, “Koany, akurianar Adoniya ekabaka Solomon: naarai, koany, ekamu ŋesi amumwara nuka etem ebe, ‘Kisiau ber eka baka Solomon aiyapoikin eoŋ ebe mam eari ekejaanakinanike kekileŋ.’’’ </span></span><span data-usfm="1KI.1.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 14:45; 2 Sam 14:11; Asw 27:34; Ikis 1:17.</span></span><span class="ChapterContent_content__RrUqA"> Kotema Solomon atiar, “Arai kitodiari bon araun etuŋanan lokaibuses, emameun etimatake loedoi kwapr konye arai ketakanu aronis kotomake, etwani bo ŋesi.’ </span></span><span data-usfm="1KI.1.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Aso kijuka ekabaka Solomon, koyaunai ŋes kotem, Kobu kisuded kama ejai ekabaka Solomon: kotema Solomon ŋes atiar, “Kolot togokon.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikabakan 1<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1KI.1">Learn More About Ebaibuli</a></div>