<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikabakan 16</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1KI.16" class="ChapterContent_chapter__uvbXo">
         <div class="ChapterContent_label__R2PLt">16</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1KI.16.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 21:20-24; 2 Siit 19:2; 20:24.  </span></span><span class="ChapterContent_content__RrUqA"> Kobu akirot naka EJAKAIT neejai Yeku okoku loka Kanani aluikin Baasa, ebe, </span></span><span data-usfm="1KI.16.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:7; 1 Sam 2:8; 15:17; Sab 75:6,7; Yer 27:5; Dan 2:21; 4:17; 1 Ika 15:34.</span></span><span class="ChapterContent_content__RrUqA"> “Naarai abu ketopoloo jo kotoma apua, kadakak jo araun ekapolon kotunaka Isirael; konye ilosenen korot loka Yeroboam, itidiak ikatuŋa Isirael, aitunyunyurikin eoŋ karonisiokee; </span></span><span data-usfm="1KI.16.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:10; 15:29; 21:22-24; Isa 66:24.</span></span><span class="ChapterContent_content__RrUqA"> Koany, apiari eut Baasa ka ekekek: etusubi ekonikek bala ekek loka Yeroboam okoku loka Nebat. </span></span><span data-usfm="1KI.16.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:11.</span></span><span class="ChapterContent_content__RrUqA"> Yenika Baasa yenetwanikini ore enyamete inokwo; nin da yenike yenetwanikini ais enyamete akweny nuka apak.”</span></span></div><div class="ChapterContent_p__dVKHb"><span data-usfm="1KI.16.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 16:1.  </span></span><span class="ChapterContent_content__RrUqA"> Aswamisio ace nuka Baasa, ka nuabu kiswama, ka akegogoŋ, mam kereka iwadikatai oitabo loka aisiitonokin nuka ikabakan luka Isirael? </span></span><span data-usfm="1KI.16.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:11; 15:21.</span></span><span class="ChapterContent_content__RrUqA"> Kojotoor Baasa kalukapapaake, aponi kidaikinai Tirisa; kirum Ela okokuke aiboisike. </span></span><span data-usfm="1KI.16.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 115:4; Isa 2:8; 44:9; 1 Ika 14:14; 15:27; 2 Ika 10:30,31; Kos 1:4.</span></span><span class="ChapterContent_content__RrUqA"> Bobo da kobu akirot naka EJAKAIT kama kenabi Yeku okoku loka Kanani aluikin Baasa, ka ekekek, kanuka aronis kere naabu kiswama kakonyen nuka EJAKAIT, aitunyunyurikin ŋes kaswam naka akaninike, araut kwape kekek loka Yeroboam, ido kanuka aidany ŋes.</span></span></div><div class="ChapterContent_p__dVKHb"><span data-usfm="1KI.16.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kokaru loka akaisaarei ka lukanykape loka Asa ekabaka loka Yuda, kogeu Ela okoku loka Baasa airum Isirael koTirisa, kirumak ikar iarei. </span></span><span data-usfm="1KI.16.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 15:27; 2 Ika 9:31; 12:20; 15:10,25,30; 1 Sam 25:36-38; 2 Sam 13:28,29; 1 Ika 20:16; Yob 31:3; Awa 20:1; Isa 1:28.</span></span><span class="ChapterContent_content__RrUqA"> Kineru Simuri ekekejaanakinan, ekapolon loka atutubet naka agalinike asurokin ŋes: keiai ŋesi Tirisa, emata komera kotogo loka Arusa, loapolokinit ekale koTirisa. </span></span><span data-usfm="1KI.16.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Koloma Simuri kinom ŋes, koar, kokaru loka akaisaarei ka lukanykaarei loka Asa ekabaka loka Yuda, kirum aiboisike.</span></span></div><div class="ChapterContent_p__dVKHb"><span data-usfm="1KI.16.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 25:24.  </span></span><span class="ChapterContent_content__RrUqA"> Kosodi kanen, kegeu ŋesi airum, atipet kiboikin oicoloŋoke loka ajakanut, kodany ekek loka Baasa kere: mam abu kideik ŋes idiokoku yenikiliokit, karaida yenikokekike, karaida yenikopaperoke. </span></span><span data-usfm="1KI.16.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 40:8; 1 Pet 1:25.</span></span><span class="ChapterContent_content__RrUqA"> Kwaŋin komudia Simuri ekek loka Baasa kere, kwape ajaar akirot naka EJAKAIT, naabu kiner kama ka Yeku enabi aluikin Baasa. </span></span><span data-usfm="1KI.16.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 3:16; Ikis 32:21; 1 Sam 12:21; 2 Ika 17:15; Isa 41:29; Yer 10:8,15; Yok 2:8; 1 Kor 8:4; 10:19.</span></span><span class="ChapterContent_content__RrUqA"> Kanuka aronisio kere nuka Baasa, ka aronisio nuka Ela okokuke, nuapotu kodiakasi, nuetidiakariata Isirael, aitunyunyurikin EJAKAIT, Edeke loka Isirael kakamameakakec. </span></span><span data-usfm="1KI.16.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Aswamisio ace nuka Ela, ka kere nuabu kiswama, mam kereka iwadikatai oitabo loka aisiitonokin nuka ikabakan luka Isirael?</span></span></div><div class="ChapterContent_p__dVKHb"><span data-usfm="1KI.16.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 20:5; Sab 37:35; 1 Ika 15:27.  </span></span><span class="ChapterContent_content__RrUqA"> Kokaru loka akaisaarei ka lukanykaarei loka Asa ekabaka loka Yuda, kirumak Simuri adaun apaarasia akanykaarei koTirisa. Kidukuroto ituŋa asurokin Gib-beton, loarai loka Ipilisitian, </span></span><span data-usfm="1KI.16.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kopuputu ituŋa luedukuritos ebakai ebe, eneru Simuri, aar ekabaka da: kanuka ŋun kitarau Isirael kere Omuri, ekapolon loka ajore, ekabaka loka Isirael kapaaran kaŋin koidukurun, </span></span><span data-usfm="1KI.16.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Konyou Omuri koGibeton, ka Isirael kere kaŋes, kirigaut Tirisa. </span></span><span data-usfm="1KI.16.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:54.</span></span><span class="ChapterContent_content__RrUqA"> Kosodi kanen, keanyu Simuri ebe anatar ere, koloma toma abwas naka etogo loka ekabaka, kicweik etogo loka ekabaka kakim, kotwanik nen. </span></span><span data-usfm="1KI.16.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 9:16; 1 Ika 12:28; 15:26.</span></span><span class="ChapterContent_content__RrUqA"> Kanuka akeronisio nuadiaki ŋesi kotoma aswam nueroko kakonyen nuka EJAKAIT, alosenen korot loka Yeroboam, kakeronis naadiaki ŋesi, aitidiakaria Isirael. </span></span><span data-usfm="1KI.16.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Aswamisio ace nuka Simuri, ka akebilakin ebotet, mam kereka iwadikatai oitabo loka aisiitonokin nuka ikabakan luka Isirael?</span></span></div><div class="ChapterContent_p__dVKHb"><span data-usfm="1KI.16.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 9:18.  </span></span><span class="ChapterContent_content__RrUqA"> Kosodete ituŋa luka Isirael atiak kotoma atutubeta aarei: kotupa atutubet naka ituŋa Tibuni okoku loka Ginat, aitaraun ŋes ekabaka; kotupa atutubet Omuri. </span></span><span data-usfm="1KI.16.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konye apotu ituŋa luatuparete Omuri kipikosi ituŋa Iuatuparete Tibuni okoku loka Ginat: kotwana Tibuni, kirum do Omuri, </span></span><span data-usfm="1KI.16.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kokaru loka akaisauni ka lodiopet loka Asa ekabaka loka Yuda, kogeu Omuri airum Isirael, kirumak ikar itomon ka luarei: kirumak koTirisa ikar ikanykape. </span></span><span data-usfm="1KI.16.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 13:32; 2 Ika 17:24; Yok 4:4.</span></span><span class="ChapterContent_content__RrUqA"> Kogwel eukot Samaria kama ka Semer katalatan aarei nuka epuesa; koduk oukot, komaik ere loaduki ŋesi Samaria, kwape araar ekiror loka Semer elopet eukot.</span></span></div><div class="ChapterContent_p__dVKHb"><span data-usfm="1KI.16.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 14:9; Mik 6:16.  </span></span><span class="ChapterContent_content__RrUqA"> Kiswama Omuri nueroko kakonyen nuka EJAKAIT, kiswama aronis adepar kere lukegeikinete ŋes. </span></span><span data-usfm="1KI.16.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 16:19; Asw 14:15; Rom 1:21.</span></span><span class="ChapterContent_content__RrUqA"> Naarai kolosenenei korot loka Yeroboam okoku loka Nebat, kakeronisio nuetidiakaria Isirael, aitunyunyurikin EJAKAIT, Edeke loka Isirael, kakamameakakec. </span></span><span data-usfm="1KI.16.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Aswamisio ace nuka Omuri nuabu kiswama, ka akegogoŋ naabu kitodu, mam kereka iwadikatai oitabo loka aisiitonokin nuka ikabakan luka Isirael? </span></span><span data-usfm="1KI.16.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Koiotoor do Omuri kalukapapaake, aponi kidaikinai Samaria: kirum Akab okokuke aiboisike.</span></span></div><div class="ChapterContent_p__dVKHb"><span data-usfm="1KI.16.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.16.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kokaru loka akaisauni ka lukanykauni loka Asa ekabaka loka Yuda kogeu Akab okoku loka Omuri airum Isirael: kirumak Akab okoku loka Omuri Isirael koSamaria adaun ikar akaisaarei ka luarei. </span></span><span data-usfm="1KI.16.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kiswama Akab okoku loka Omuri nueroko kakonyen nuka EJAKAIT adepar kere lukegeikinete ŋes. </span></span><span data-usfm="1KI.16.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 6:2; Ikis 7:3; Yos 23:12; 1 Ika 18:4-19; 19:1,2; 2 Ika 9:30-37; Tub 18:7; 1 Ika 21:25; 2 Ika 10:18; 17:16.</span></span><span class="ChapterContent_content__RrUqA"> Kosodi kanen, kosubite akirot bala nakebenenikinit ŋes ta pe elosenenei karonisio nuka Yeroboam okoku loka Nebat, komany Yesebel akoku naka Etibaal ekabaka loka Isidonin, kolot kiiaanak Baal, komaenenei ŋes, </span></span><span data-usfm="1KI.16.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 10:21-27.</span></span><span class="ChapterContent_content__RrUqA"> Kosipok etem loka Baal togo loka Baal, lokedukit ŋesi Samaria. </span></span><span data-usfm="1KI.16.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:13; 2 Ika 17:10; Yer 17:2; 1 Ika 21:25.</span></span><span class="ChapterContent_content__RrUqA"> Kiswama Akab Asera; kiyatak Akab aitunyunyurikin EJAKAIT, Edeke loka Isirael adepar ikabakan kere luka Isiraellukegeikinete ŋes. </span></span><span data-usfm="1KI.16.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:30; Yos 6:26; Sab 119:89,126; Awa 13:13; Isa 40:8; Mat 24:35; Mk 13:31; Luk 21:33; 1 Pet 1:25.</span></span><span class="ChapterContent_content__RrUqA"> Kapaarasiake koduk Kiel Ebet-elit Yeriko: kopesik apetetait kotwania ekiyaike Abiram, kosipok ikekia kotwania enooritike Segub; kwape ajaar akirot naka EJAKAIT, naabu kiner kama ka Yosua okoku loka Nun.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikabakan 16<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1KI.16">Learn More About Ebaibuli</a></div>