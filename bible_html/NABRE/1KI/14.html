<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Ikabakan 14</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1KI.14" class="ChapterContent_chapter__uvbXo">
         <div class="ChapterContent_label__R2PLt">14</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1KI.14.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kapaarasia kanun kodekakin Abiya okoku loka Yeroboam, </span></span><span data-usfm="1KI.14.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:31.</span></span><span class="ChapterContent_content__RrUqA"> Kotema Yeroboam nakowaike ebe, “Konyou, kenainait, kitegelikin bon, tetere mam iienun ebe irai aberu naka Yeroboam: kolot Silo; koany, ejai Akiya enabi ŋina, loabu kinera nukan ebe araun eoŋ ekabaka loka ituŋa kalu. </span></span><span data-usfm="1KI.14.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 9:7.</span></span><span class="ChapterContent_content__RrUqA"> Koyana da imugatin itomon, ka aluŋuren nuka imugatin, ka atany naka esik da, kolot mama ejai: kilimokini ŋesi jo nuedoikinete ikoku.”</span></span></div><div class="ChapterContent_p__dVKHb"><span data-usfm="1KI.14.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.14.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 11:29.  </span></span><span class="ChapterContent_content__RrUqA"> Kiswama aberu naka Yeroboam kwaŋin, konyou, kolot Silo, kobu togo loka Akiya, Mam Akiya epedoro aanyun; naarai awariwarete akekonye kanuka amoion. </span></span><span data-usfm="1KI.14.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 21:30.</span></span><span class="ChapterContent_content__RrUqA"> Kotema EJAKAIT Akiya atiar, “Koany, ebuni aberu naka Yeroboam aiŋitun jo nuka okokuke; naarai edek; ilimokini ŋes kwanata kwanata”: naarai nakelomunia itegelikini bon araun aceberu, </span></span><span data-usfm="1KI.14.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kosodi kepupu Akiya akeieke napelomuni kokek, kotema atiar, “Kolom, ijo aberu naka Yeroboam; kanukinyo itegelikinor bon araun ace? Naarai kejukunitai mamakon kakiro kanuelanir. </span></span><span data-usfm="1KI.14.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 12:7; 1 Ika 16:2.</span></span><span class="ChapterContent_content__RrUqA"> Kolot, kolimok Yeroboam ebe, ‘Inera EJAKAIT Edeke loka Isirael kwanata ebe: “Naarai abu ketopoloo jo kotuna, ketarau jo ekapolon kotunaka Isirael, </span></span><span data-usfm="1KI.14.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:31; 15:5.</span></span><span class="ChapterContent_content__RrUqA"> Abu kacila da ajakanut alemar kokek loka Daudi, kainak jo; konye mam jo iputosi bala ekejaanakinanika Daudi, loabu koricite aicorakinetaka, katupite keketau kere, aiswamaenen nuedolito bonik kakonyeka: </span></span><span data-usfm="1KI.14.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 11:15; Nek 9:26; Sab 50:17; Esk 23:35.</span></span><span class="ChapterContent_content__RrUqA"> Konye ibu kiswama aronis adepar kere lukigeikinete jo, ilot isub icedekesio, ka aputosia nuealuna, aitunyunyurikin eoŋ, kicaka eoŋ kaukon: </span></span><span data-usfm="1KI.14.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 15:29; 21:21; 2 Ika 9:8; Ikis 32:36.</span></span><span class="ChapterContent_content__RrUqA"> Kanuka nun, koany, ayaun aronis kokek loka Yeroboam, amudiari kama ka Yeroboam ninikoku yenikiliokit, ŋin yenienitai ka nin yeneosikinitai koIsirael, apiari eut ekek loka Yeroboam, kwape epiaria ituŋanan aoret, aitodol needaunotor. </span></span><span data-usfm="1KI.14.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 21:24.</span></span><span class="ChapterContent_content__RrUqA"> Ŋin yenika Yeroboam yenetwanikini ore enyamete inokwo; ŋin da yenetwanikini ais enyamete akweny nuka apak: naarai alimu EJAKAIT nin.” </span></span><span data-usfm="1KI.14.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Aso konyou ijo, kolot togokon; naelomariata akonikeje ore, etwani ikoku, </span></span><span data-usfm="1KI.14.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 12:12; 19:3; Plm 1:6; 2 Pet 2:8,9.</span></span><span class="ChapterContent_content__RrUqA"> Ibworosi lukoIsirael kere ŋes, enukete ŋes; naarai ŋes bon yenika Yeroboam yenidaikinio ates: naarai kotomake edumuna adiokirot naejok mama ejai EJAKAIT, Edeke loka Isirael, kokek loka Yeroboam. </span></span><span data-usfm="1KI.14.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 15:27.</span></span><span class="ChapterContent_content__RrUqA"> Bobo da edakakini EJAKAIT ekabaka koIsiraellocmudiari ekek loka Ycroboam kapaaran kaŋin: inyo bo da? Kwape kwana, </span></span><span data-usfm="1KI.14.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:28; 2 Ika 17:6; Sab 52:5; Amo 2:9; Sep 2:4; Mat 15:13; Yos 23:15; 2 Ika 15:29; Any 34:13; Ikis 12:3.</span></span><span class="ChapterContent_content__RrUqA"> Naarai edanyi EJAKAIT Isirael, kwape iianere aladot kakipi; erutuni da Isirael kakwap kana naejok naabu koinak lukapapaakec, isiarisiari kes juwai kEcor; naarai asubata Aserinikee, aitunyunyurikin EJAKAIT, </span></span><span data-usfm="1KI.14.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:30; 13:4; 15:30,34; 16:2; Mik 6:16; Mat 18:7.</span></span><span class="ChapterContent_content__RrUqA"> Ejalakini ŋesi Isirael kanuka aronisio nuka Yeroboam, nuadiaka ŋesi, nuetidiaka Isirael da.”</span></span></div><div class="ChapterContent_p__dVKHb"><span data-usfm="1KI.14.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.14.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 16:6; Eko 6:4.  </span></span><span class="ChapterContent_content__RrUqA"> Konyou aberu naka Yeroboam, kolot, kobu Tirisa; napadolio okek loka etogo, kotwani ikoku. </span></span><span data-usfm="1KI.14.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kida Isirael kere ŋes, kibworo ŋes; kwape ajaar akirot naka EJAKAIT, naenera ŋesi kama ka Akiya enabi ekeiaanakinanike. </span></span><span data-usfm="1KI.14.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 13:2.</span></span><span class="ChapterContent_content__RrUqA"> Aswamisio ace kere nuka Yeroboam, kwape aiior, ido kwape erumia, koany, iwadikatai oitabo loka aisiitonokin nuka ikabakan luka Isirael. </span></span><span data-usfm="1KI.14.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Apaarasia nuabu Yeroboam kirumak emwaasi ikar akaisaarei ka luarei: koiotoor kalukapapaake, kirum Nadab okokuke aiboisike,</span></span></div><div class="ChapterContent_p__dVKHb"><span data-usfm="1KI.14.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.14.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 32:9; Lim 4:13; 1 Ika 11:36.  </span></span><span class="ChapterContent_content__RrUqA"> Kirum Rekoboam okoku loka Solomon Yuda. Kerai Rekoboam loka ikar akaisaoŋon ka lodiopet egeuni airum, kirumak ikar itomon ka lukanykaarei koYerusalem, ere loabu EJAKAIT koseu katekerin kere nuka Isirael, aibwaikin ekekiror nen. Ekiror loka totoke ŋes Naama naka Amon. </span></span><span data-usfm="1KI.14.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 12:1; Ikis 32:21; Sab 78:58; Isa 62:2,5; 1 Kor 10:22.</span></span><span class="ChapterContent_content__RrUqA"> Kiswama Yuda nuaroko kakonyen nuka EJAKAIT; kisurumata ŋes ekokote kanuka aronisiokec nuapotu kiswamata, adepar nueswamaete lukapapaakee. </span></span><span data-usfm="1KI.14.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 12:2; Esk 16:24; 2 Ika 17:9; Isa 57:5.</span></span><span class="ChapterContent_content__RrUqA"> Naarai kes da kodukoto aiboisio nuiceleleete, ka ipirino, ka Aserin, kanoliukot loicelelei, ido kwap kanolikiroi loepesit. </span></span><span data-usfm="1KI.14.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:5; Ikis 23:17; 1 Ika 15:12; 22:46; 2 Ika 23:7.</span></span><span class="ChapterContent_content__RrUqA"> Ajaas da iketepak ikiliok kakwap: apotu kiswamata kwape ajaatar italesio luka atekerin nuereneari EJAKAIT kakonyen nuka idwe luka Isirael.</span></span></div><div class="ChapterContent_p__dVKHb"><span data-usfm="1KI.14.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.14.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 11:40.  </span></span><span class="ChapterContent_content__RrUqA"> Kosodi kanen, kokaru lokikanyet loka ekabaka Rekoboam, kobu Sisak ekabaka loko Misiri asurokin Yerusalem: </span></span><span data-usfm="1KI.14.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:51; 2 Siit 12:9; 1 Ika 10:17; 2 Siit 9:15,16; Awa 23:5.</span></span><span class="ChapterContent_content__RrUqA"> Koyana iboro luka akais nuipu luka etogo loka EJAKAIT, ka iboro luka akais nuipu luka etogo loka ekabaka: koyana kere: koyaŋa da ibukui kere luka esabu lueswamat Solomon. </span></span><span data-usfm="1KI.14.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kiswamau ekabaka Rekoboam ibukui luka aisinit aiboisikec, kijaik akanin nuka ikapolok luka ikedarak, luedarete ekek loka etogo loka ekabaka, </span></span><span data-usfm="1KI.14.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodi nakelomanaria ekabaka togo loka EJAKAIT, kodakanarete ikedarak kes, kinyakanarete agola naka ikedarak.</span></span></div><div class="ChapterContent_p__dVKHb"><span data-usfm="1KI.14.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1KI.14.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Aswamisio ace nuka Rekoboam, kere da nuabu kiswama, mam kereka iwadikatai oitabo loka aisiitonokin nuka ikabakan luka Yuda? </span></span><span data-usfm="1KI.14.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:24; 15:6.</span></span><span class="ChapterContent_content__RrUqA"> Ido kejaenena ejie kidin Rekoboam ka Yeroboam dueudue. </span></span><span data-usfm="1KI.14.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Koiotoor Rekoboam kalukapapaake, aponi kidaikinai kalukapapaake ore loka Daudi: ekiror loka totoke Naama naka Amon, Kirum Abiyam okokuke aiboisike.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Ikabakan 14<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1KI.14">Learn More About Ebaibuli</a></div>