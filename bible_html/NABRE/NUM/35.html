<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 35</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.35" class="ChapterContent_chapter__uvbXo">
         <div class="ChapterContent_label__R2PLt">35</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.35.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 21:1-42.  </span></span><span class="ChapterContent_content__RrUqA"> Kotema EJAKAIT Musa kapuutona nuka Moab kariri naka Yorodan koYeriko atiar, </span></span><span data-usfm="NUM.35.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 25:32,33; Mar 18:20-24; Ikis 18:1,2; 1 Siit 6:64; Yos 14:3,4; 21:2; Esk 45:1; 48:8.</span></span><span class="ChapterContent_content__RrUqA"> “Kicorak idwe luka Isirael koinakis Ilebin ireria luiboiononoto kotoma kairumetekee; iinakinete do Ilebin ironyia luelukunito ireria ŋul. </span></span><span data-usfm="NUM.35.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Ibojenenete kesi koreria; ejaunos ironyiakee kanuka ibarenekec ka iborokee ka itianikec kere. </span></span><span data-usfm="NUM.35.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Ironyia luka ireria luiinakinete yesi Ilebin, enyounete karwatat naka ere kiton kina ikubitin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">35:4 </span><span class="ft">ekubit itemi aojau bala 1’ 6’</span></span></span><span class="ChapterContent_content__RrUqA"> elukumit alukun ere kere. </span></span><span data-usfm="NUM.35.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Itemete kina naka ere ikubitin ilukumin iarei kari nakokide, ikubitin ilukumin iarei kari naka eŋalakimak, ikubitin ilukumin iarei kari nakoto, ka ikubitin da ilukumin iarei kari naka agolitomei, kojai ere kidin, ŋul kes ironyiakec luka ireria. </span></span><span data-usfm="NUM.35.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:41; Yos 20:2; 21:3; Sab 9:9; 62:7,8; Isa 4:6.</span></span><span class="ChapterContent_content__RrUqA"> Ireria luiinakinete Ilebin koraas ireria ikanykape lukuianara, luiinakinete ekaaran ituŋanan akeriar: iyatakinete ireria akaisaoŋon ka luarei neeiaas ŋul. </span></span><span data-usfm="NUM.35.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:54-81; Yos 21:41.</span></span><span class="ChapterContent_content__RrUqA"> Ireria kere luiinakinete Ilebin imwaasi ireria akaisaoŋon ka lukanykauni: iinakinete kes ka ironyiakec. </span></span><span data-usfm="NUM.35.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 21:3; Any 16:18; Mar 26:54; 33:54.</span></span><span class="ChapterContent_content__RrUqA"> Ireria luiinakinete kairumet naka idwe luka Isirael, kaneejaas luipu ilemarete luipu; kaneejaas luikidioko da ilemarete luikidioko: ninitunanan kwape ejaar airumeteke nairumi einakini Ilebin ireriake.”</span></span></div><div class="ChapterContent_p__dVKHb"><span data-usfm="NUM.35.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.35.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 19:2-4; Yos 20:1-9.  </span></span><span class="ChapterContent_content__RrUqA"> Kotema EJAKAIT Musa atiar, </span></span><span data-usfm="NUM.35.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 19:2; Yos 20:2.</span></span><span class="ChapterContent_content__RrUqA"> “Kolimok idwe luka Isirael ebe, Kidokata Yorodan adolore akwap naka Kanaan, </span></span><span data-usfm="NUM.35.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 21:13.</span></span><span class="ChapterContent_content__RrUqA"> Iseunete ireriakus lueraunos ireria lukuianara; tetere ekaaran loeari ituŋanan komam epelet ekereari ŋina. </span></span><span data-usfm="NUM.35.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 19:6; Yos 20:3.</span></span><span class="ChapterContent_content__RrUqA"> Eraunos ireria luikuianarete yesi kaneejai ekenyaŋaran; tetere mam ekaaran etwani, aitodol naebwoia kakonyen nuka ekodet kanuka atubokinio. </span></span><span data-usfm="NUM.35.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ireria luiinakinete eraunos kamakus ireria ikanykape lukuianara. </span></span><span data-usfm="NUM.35.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:41; 2 Kor 8:13,14.</span></span><span class="ChapterContent_content__RrUqA"> Iinakinete ireria iuni kajuwai naka Yorodan, iinakinete da ireria iuni kakwap naka Kanaan; eraunos ireria lukuianara. </span></span><span data-usfm="NUM.35.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 15:16.</span></span><span class="ChapterContent_content__RrUqA"> Eraunos ireria nul ikanykape luekuianarete idwe luka Isirael, imoit da, ka ikeboiororon kotomakec: tetere ninituŋanan yeneari ituŋanan komam epelet ekereari ŋina.</span></span></div><div class="ChapterContent_p__dVKHb"><span data-usfm="NUM.35.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.35.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 21:12,14; Leb 24:17; Ikis 19:11,12.  </span></span><span class="ChapterContent_content__RrUqA"> Konye arai esenit ŋes kibore kayenika asuat, tape do etwani, erai ŋesi ekaaran; abeit eario ekaaran da. </span></span><span data-usfm="NUM.35.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Arai da kitin amoru naepedori aiar ituŋanan asenio ŋes, kotwana, erai ŋesi ekaaran: abeit eario ekaaran da. </span></span><span data-usfm="NUM.35.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Arai da esenit ŋes kakitoi naepedori aiar ituŋanan kotwana, erai ŋesi ekaaran: abe it eario ekaaran da. </span></span><span data-usfm="NUM.35.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ekenyaŋaran aokot elopet eari ekaaran: nairiamakinotor kaŋes, eari. </span></span><span data-usfm="NUM.35.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:8; 2 Sam 3:27; 20:10; 1 Ika 2:31; Luk 4:29; Any 21:14; Ikis 19:11; 1 Sam 18:10,11,25; 20:1; 23:7,8; Sab 10:7-10; 30:7,8.</span></span><span class="ChapterContent_content__RrUqA"> Arai eremorit ŋes kanuka alait, arai ibirit ŋes, koŋopikinite, tape etwani; </span></span><span data-usfm="NUM.35.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Arai esenit ŋes kakan kanuka asurup, tape etwani; abeit eario ŋol lokeseni ŋes; erai ekaaran: eari ŋes ekenyaŋaran aokot nairiamakinotor kaŋes.</span></span></div><div class="ChapterContent_p__dVKHb"><span data-usfm="NUM.35.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.35.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konye arai eremorit ŋes komamei asurup, arai ibirit ŋes kidiobore komam enopikinit, </span></span><span data-usfm="NUM.35.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Arai kadiomoru naepedori aiar ituŋanan, komam eanyunit ŋes, kibirio ŋes tape etwani, komam erai lokasurupike, karaida loemootor ŋes aronis: </span></span><span data-usfm="NUM.35.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 20:6.</span></span><span class="ChapterContent_content__RrUqA"> Etubokini ekodet ekasenon ka ekenyaŋaran aokot kwape ejaatar itubesia lu: </span></span><span data-usfm="NUM.35.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 1:7; Any 29:7; Leb 4:3; 21:10.</span></span><span class="ChapterContent_content__RrUqA"> Eyuuni ekodet ekaaran kakan naka ekenyaŋaran aokot, inyakari da ekodet ŋes oreke loakuiarit loakerearit: iboienenei kenan aitodol naetwania esasedoti lopeti, loinyonyoikinitai akinyet nakalaunan. </span></span><span data-usfm="NUM.35.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konye arai kilam ekaaran eikor loka ereke loakuiarit loakerearit; </span></span><span data-usfm="NUM.35.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:2.</span></span><span class="ChapterContent_content__RrUqA"> Kosodi ekenyaŋaran aokot adumakin ŋes kina keikor loka ereke loakuiarit, kosodi ekenyaŋaran aokot ajar ekaaran; emamuun ŋes akirot kanuka aokot; </span></span><span data-usfm="NUM.35.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Naarai tiebusakinit je asalakinit oreke loakuiarit aitodol naetwania esasedoti lopeti; konye akaulo katwanare naka esasedoti lopeti, eboŋori ekaaran akwapuke naka airumeteke.</span></span></div><div class="ChapterContent_p__dVKHb"><span data-usfm="NUM.35.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.35.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 27:11.  </span></span><span class="ChapterContent_content__RrUqA"> Eraunos akiro nun ekisil loka etube kamakus anatar aturiokus kotoma aiboisiokus kere. </span></span><span data-usfm="NUM.35.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:6; 19:15; Mat 18:16; 2 Kor 13:1; 1 Tim 5:19; Bur 10:28; Apu 11:3.</span></span><span class="ChapterContent_content__RrUqA"> Ŋin yeneari ituŋanan eario ikaaran kakirot naka ikajenak: konye mam ituŋanan eario kanuka akirot naka ekajenan ediopet bon. </span></span><span data-usfm="NUM.35.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Sirikijaut egelit kanuka aiiar naka ekaaran loebeit atwanare: konye abeit eario. </span></span><span data-usfm="NUM.35.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 4:12; Gal 2:21.</span></span><span class="ChapterContent_content__RrUqA"> Sirikijaut egelit kanuka ŋol loekerit oreke loekuiarit, abonunio aiboie akwap, aitodol naetwania esasedoti. </span></span><span data-usfm="NUM.35.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:9-12; Leb 18:25; Ikis 21:23; Sab 106:38; Isa 26:21; Kos 4:2,3; Mik 4:11; Age 9:6.</span></span><span class="ChapterContent_content__RrUqA"> Kwaŋin do mam imunaunete akwap naiboiononoto: naarai emunaarete aokot akwap: mam akwap epedori alueio kanuka aokot nuebukorio kotoma, dimarai kaokot nuka ŋol kaloabukori kes, </span></span><span data-usfm="NUM.35.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:25; Ikis 21:23; Any 29:45,46; Mar 5:3; Sab 76:2; Isa 8:18; Kos 9:3; 2 Kor 6:16.</span></span><span class="ChapterContent_content__RrUqA"> Sirikimuna da akwap naiboiononoto, naeboienenei eoŋ kokidin; naarai Eoŋ EJAKAIT eboienenei kokidin kidwe luka Isirael.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 35<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.35">Learn More About Ebaibuli</a></div>