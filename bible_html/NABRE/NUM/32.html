<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 32</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.32" class="ChapterContent_chapter__uvbXo">
         <div class="ChapterContent_label__R2PLt">32</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.32.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 21:32; Yos 13:25; 2 Sam 24:5; Isa 16:8,9.  </span></span><span class="ChapterContent_content__RrUqA"> Ajaas idwe luka Reuben ka idwe luka Gad ibaren luipu noi: keanyut akwap naka Yaser, ka akwap naka Gilead, ebe arai aibois naebus kanuka ibaren; </span></span><span data-usfm="NUM.32.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kopotu idwe luka Gad ka idwe luka Reuben kinerata kaMusa ka Eleasar esasedoti ka ikapolok luka ekodet atiar, </span></span><span data-usfm="NUM.32.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">“Atarot, ka Dibon, ka Yaser, ka Nimura, ka Kesibon, ka Eleale, ka Sebam, ka Nebo, ka Beon, </span></span><span data-usfm="NUM.32.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:24,34.</span></span><span class="ChapterContent_content__RrUqA"> Akwap naetiji EJAKAIT kakonyen nuka ekodet loka Isirael, erai akwap naibusakinit ibaren, ejaas da ikonikejaanakinak ibaren.” </span></span><span data-usfm="NUM.32.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kotemasi atiar, “Arai kidumunit asianut kakonyenekon, koinakinai ikonikejaanakinak akwap na araun airumet; sirikiitodok sio Yorodan.”</span></span></div><div class="ChapterContent_p__dVKHb"><span data-usfm="NUM.32.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.32.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kotema Musa idwe luka Gad ka idwe luka Reuben atiar, “Do iinaeanakus elosete oiie, kihoiete yesi kane? </span></span><span data-usfm="NUM.32.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kanukinyo itakalanyata itauon luka idwe luka Isirael kotoma alosit akwap naainaki kes EJAKAIT? </span></span><span data-usfm="NUM.32.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 13:3,17-33; Ikis 1:22.</span></span><span class="ChapterContent_content__RrUqA"> Apotu lukapapakus kiswamata kwaŋin, naejukaria kes koKades-barunea airot akwap. </span></span><span data-usfm="NUM.32.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:10; 13:24,31; Ikis 1:24.</span></span><span class="ChapterContent_content__RrUqA"> Naarai kedokasi aditot naka Esukol, koanyut da akwap, kitakalanyata itauon Iuka idwe luka Isirael kinyeis alomar akwap naainakinit kes EJAKAIT. </span></span><span data-usfm="NUM.32.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:11; Ikis 1:34; Sab 95:11; Esk 20:15; Bur 3:8-19.</span></span><span class="ChapterContent_content__RrUqA"> Kinep anyunyura naka EJAKAIT kapaaran kaŋin, kiyapo ebe, </span></span><span data-usfm="NUM.32.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 1:35; Mar 14:24.</span></span><span class="ChapterContent_content__RrUqA"> ‘Abeit emamei kotoma otuŋa lualomunete koMisiri, ageun kaluka ikar akaisaarei ka luedeparito, loeanyuni akwap naabu keyapoik Aburaam, ka Isaak, ka Yakob; naarai mam katuparito eoŋ kekeeetau kere: </span></span><span data-usfm="NUM.32.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 1:36; Yos 14:8,9; Yob 4:7; Sab 37:29; Awa 11:31.</span></span><span class="ChapterContent_content__RrUqA"> Dimarai Kaleb okoku loka Yepune Ekenisit, ka Yosua okoku loka Nun: naarai atupasi EJAKAIT kekeeetau kere.’ </span></span><span data-usfm="NUM.32.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:33; 26:64.</span></span><span class="ChapterContent_content__RrUqA"> Kinep anyunyura naka EJAKAIT aluikin Isirael, kisirim kes kamodiŋ ikar akaisaoŋon, aitodol neadaikinor nen aturi kere naabu kiswama aronis kakonyen nuka EJAKAIT. </span></span><span data-usfm="NUM.32.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 1:34.</span></span><span class="ChapterContent_content__RrUqA"> Ido koany, inyout yesi airum aibois naka lukapapakus, ailwek naka ikadiakanarak, aiyatakin bobo anyunyura naededen naka EJAKAIT mama ejai Isirael. </span></span><span data-usfm="NUM.32.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 30:17; Yos 22:16,18; 2 Siit 7:19; 15:2.</span></span><span class="ChapterContent_content__RrUqA"> Naarai arai kipaasi yesi kotoma atupite ŋes, itasalikini bobo ŋesi kes amodiŋ; ido imudiarete yesi ituŋa lu kere.”</span></span></div><div class="ChapterContent_p__dVKHb"><span data-usfm="NUM.32.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.32.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kikunyut mama ejai ŋesi, kotemasi atiar, “Kibwaikini akosiituk auioi nee, kidukokini ikosidwe ludidik ireria: </span></span><span data-usfm="NUM.32.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 4:12,13.</span></span><span class="ChapterContent_content__RrUqA"> Konye isio ikulepek kikapakini eut aiŋarenikin idwe luka Isirael, aitodol nekiyanaaria kes aiboisikec; ido iboikinos ikosidwe ludidik oreria luebwaunitai kanuka luibojete kakwap. </span></span><span data-usfm="NUM.32.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 22:4.</span></span><span class="ChapterContent_content__RrUqA"> Mam kibonori oreriakosi, aitodol nairumiata idwe luka Isirael ninituŋanan airumeteke, </span></span><span data-usfm="NUM.32.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 12:1; 13:8.</span></span><span class="ChapterContent_content__RrUqA"> Naarai mam sio kirumi kakes okekwa iuwai loka Yorodan; naarai akosiirumet ejai okekwa lo loka Yorodan ari nakokide.” </span></span><span data-usfm="NUM.32.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:18; Yos 1:14; 4:12,13.</span></span><span class="ChapterContent_content__RrUqA"> Kotema Musa kes atiar, “Arai kiswamata yesi akirot nin; arai kikapakinos yesi alosit oiie kakonyen nuka EJAKAIT, </span></span><span data-usfm="NUM.32.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodi nolitunanan loekapakina kayesi aidok Yorodan kakonyen nuka EJAKAIT, aitodol nairenearia lukasurupoke kakonyeneke, </span></span><span data-usfm="NUM.32.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:20; Yos 11:23; 18:1; 22:4,9; Ikis 3:12; Yos 1:15; 13:8,32.</span></span><span class="ChapterContent_content__RrUqA"> Kipikoroi akwap kakonyen nuka EJAKAIT: kosodete konyet aboŋun, komam nuigwaunito kama ejai EJAKAIT, kama ejai Isirael da; eraun akwap na airumetekus kakonyen nuka EJAKAIT. </span></span><span data-usfm="NUM.32.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:7; 44:16; Sab 140:11; Awa 13:21; Isa 3:11; 59:12; Rom 2:9; 1 Kor 4:5.</span></span><span class="ChapterContent_content__RrUqA"> Konye arai mam iswamaete kwaŋin, koany idiakasi kama ejai EJAKAIT: abeit itodun akusidiakaret. </span></span><span data-usfm="NUM.32.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:16,34.</span></span><span class="ChapterContent_content__RrUqA"> Kodukokis ikusidwe ludidik ireria, kobwaikis akusimerekekin aujoi; kiswamata da ŋun nualomutu kaitukekus.” </span></span><span data-usfm="NUM.32.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kinerata idwe luka Gad ka idwe luka Reuben kaMusa atiar, “Iswamaete ikonikeiaanakinak kwape icorakinia ekajakait. </span></span><span data-usfm="NUM.32.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:14.</span></span><span class="ChapterContent_content__RrUqA"> Ikosidwe ludidik, ka akosiŋor, ka ikosisipanin ka ikosibaren, ejaunos toma oreria luka Gilead: </span></span><span data-usfm="NUM.32.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 4:12.</span></span><span class="ChapterContent_content__RrUqA"> Konye edokete ikonikejaanakinak, nolitunanan loekapakina ejie, kakonyen nuka EJAKAIT, ejie, kwape ebalar ekaiakait.”</span></span></div><div class="ChapterContent_p__dVKHb"><span data-usfm="NUM.32.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.32.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 1:12-15.  </span></span><span class="ChapterContent_content__RrUqA"> Koinak Musa Eleasar esasedoti, ka Yosua okoku loka Nun, ka ikapolok luka ikalia luka lukapapaakee luka atekerin nuka idwe luka Isirael aidar akirokee. </span></span><span data-usfm="NUM.32.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kolimok Musa kes ebe, “Arai kedokasi idwe luka Gad ka idwe luka Reuben Yorodan nepepe kayes, nolitunanan loekapakina ejie kakonyen nuka EJAKAIT, kosodi akwap aipikorio kakonyenekus; iinakinete do kes akwap naka Gilead araun airumet: </span></span><span data-usfm="NUM.32.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Konye arai mam edokete nepepe kayes kokapakina, irumete nepepe kayes kotoma akwap naka Kanaan.” </span></span><span data-usfm="NUM.32.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kobonokis idwe luka Gad ka idwe luka Reuben ebe, “Kwape alimokinia EJAKAIT ikonikeiaanakinak, kiswamai isio kwaŋin, </span></span><span data-usfm="NUM.32.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kidoki kakapakina kakonyen nuka EJAKAIT alomar akwap naka Kanaan, kosalak airumetekosi okekwa loka Yorodan.”</span></span></div><div class="ChapterContent_p__dVKHb"><span data-usfm="NUM.32.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.32.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 3:12; Yos 12:6; 13:8; 22:4; Mar 21:24; Ikis 2:30-35; 3:1-8; Sab 135:10,11; 136:18.  </span></span><span class="ChapterContent_content__RrUqA"> Koinak Musa kes, idwe luka Gad ka idwe luka Reuben, ka atutubet naka ateker naka Manase okoku loka Yosep, ajakanut naka Sikon ekabaka loka Imorain, ka ajakanut naka Og ekabaka loka Basan, akwap kwape ajaatar ireriake ka iikorunokee, kes ireria luka akwap lualukunito. </span></span><span data-usfm="NUM.32.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 33:45; Ikis 2:36.</span></span><span class="ChapterContent_content__RrUqA"> Kodukoto idwe luka Gad Dibon, ka Atarot, ka Aroer; </span></span><span data-usfm="NUM.32.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ka Aturot-sopan, ka Yaser, ka Yogubeka; </span></span><span data-usfm="NUM.32.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Ka Bet-nimura, ka Bet-karan: ireria luabwaitai, ka auioi nuabwaitai nuka amerekekin. </span></span><span data-usfm="NUM.32.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kodukoto idwe luka Reuben Kesibon, ka Eleale, ka Kiriataim; </span></span><span data-usfm="NUM.32.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 46:1; Mar 22:41; Any 23:13.</span></span><span class="ChapterContent_content__RrUqA"> Ka Nebo, ka Baal-meon, (kilocoi ikeeekiroria,) ka Sibima: komaikis ireria luadukete icekiroria. </span></span><span data-usfm="NUM.32.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 50:23; Mar 26:29; Yos 17:1.</span></span><span class="ChapterContent_content__RrUqA"> Koloto idwe luka Makir okoku loka Manase Gilead, kiruma ŋes, kodemasi ŋes Imorain luajaas toma. </span></span><span data-usfm="NUM.32.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:12; Yos 17:1.</span></span><span class="ChapterContent_content__RrUqA"> Koinak Musa Makir okoku loka Manase Gilead; kiboienenei da kanen. </span></span><span data-usfm="NUM.32.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:14; Yos 13:30; 1 Siit 2:21; Tub 10:4; 1 Ika 4:13.</span></span><span class="ChapterContent_content__RrUqA"> Kolot Yair okoku loka Manase kirum ireriakee, komaik kes Kabot-Yair, </span></span><span data-usfm="NUM.32.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 18:18; Sab 49:11.</span></span><span class="ChapterContent_content__RrUqA"> Kolot Noba kirum Kenat, ka ireriake ludidik, komaik ŋes Noba ekekiror obe.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 32<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.32">Learn More About Ebaibuli</a></div>