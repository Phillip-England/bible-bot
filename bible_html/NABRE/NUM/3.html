<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 3</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.3" class="ChapterContent_chapter__uvbXo">
         <div class="ChapterContent_label__R2PLt">3</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.3.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Na ŋes aur naka Aaron ka Musa kapaaran naeneratar EJAKAIT kaMusa komoru Sinai. </span></span><span data-usfm="NUM.3.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 26:60; Any 6:23; 28:1; 1 Siit 6:3.</span></span><span class="ChapterContent_content__RrUqA"> Lu kes ikiroria luka odwe luka Aaron: Nadab ekiyaike, ka Abiku, Eleasar, ka Itamar. </span></span><span data-usfm="NUM.3.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 28:41; 40:13,15; Leb 8:1.</span></span><span class="ChapterContent_content__RrUqA"> Lu kes ikiroria luka odwe luka Aaron, isasedotin luaponi kinyonyoikinai akinyet, luatiakuni ŋesi aijaanakin toma aswam naka esasedoti. </span></span><span data-usfm="NUM.3.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:1-2; Mar 26:61; Ikis 4:24; 1 Siit 24:2; Isa 66:15; 2 Ses 1:8; Bur 12:29.</span></span><span class="ChapterContent_content__RrUqA"> Kotwakikis Nadab ka Abiku akonyen nuka EJAKAIT, naainakiniata akim naitegelikina kakonyen nuka EJAKAIT, kamodiŋ naka Sinai, komameete kes idwe: kiiaanakis Eleasar ka Itamar kaswam naka esasedoti kakonyen nuka Aaron papakec,</span></span></div><div class="ChapterContent_p__dVKHb"><span data-usfm="NUM.3.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.3.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 32:26; Mar 8:6; 18:2.</span></span><span class="ChapterContent_content__RrUqA"> “Kisukuny ateker naka Lebi, kibwaik kes akonyen nuka Aaron esasedoti, tetere ijaanakinete ŋes. </span></span><span data-usfm="NUM.3.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:50; 8:11-26.</span></span><span class="ChapterContent_content__RrUqA"> Ido idarete akiroke, ka akiro da nuka ekodet kere loejai iŋaren kewema loka airiamunun, aijaanakin toma owema lokalaunan. </span></span><span data-usfm="NUM.3.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Idarete da iboro kere luka ewema loka airiamunun, ka akiro da nuka idwe luka Isirael, aijaanakin roma owema lokalaunan. </span></span><span data-usfm="NUM.3.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 8:19; 18:6.</span></span><span class="ChapterContent_content__RrUqA"> Iinakini Ilebin mama ejai Aaron ka odweke: ainakin kes cut mamakeŋ kanuka idwe luka Isirael. </span></span><span data-usfm="NUM.3.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 18:7; 1 Siit 6:49; Asw 6:3,4; Rom 12:7; Mar 1:51; 16:40; 1 Sam 6:19; 2 Sam 6:7.</span></span><span class="ChapterContent_content__RrUqA"> Itebeikini Aaron ka odweke, aidarenen esasedotenekec: eario eloŋwait kere loikunyuni die kewema.”</span></span></div><div class="ChapterContent_p__dVKHb"><span data-usfm="NUM.3.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.3.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 8:16; 18:6.</span></span><span class="ChapterContent_content__RrUqA"> “Ka eoŋ da, koany, alemu Ilebin kodwe luka Isirael aibois naka ikiyaik luepukorete aliligeta kotoma odwe luka Isirael; eraunos da Ilebin lukan: </span></span><span data-usfm="NUM.3.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 13:2,12,15; 22:9; 34:20; Leb 27:26; Mar 8:16; Nek 10:36; Esk 44:30; Luk 2:23.</span></span><span class="ChapterContent_content__RrUqA"> Naarai ikiyaik kere eraas lukan; kapaaran naadanyia ikiyaik kere kotoma akwap nako Misiri abu ketalau ikiyaik kere koIsirael kanukan, ituŋanan ka itiaŋ da: eraunos lukan; arai eoŋ EJAKAIT.”</span></span></div><div class="ChapterContent_p__dVKHb"><span data-usfm="NUM.3.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 19:1.  </span></span><span class="ChapterContent_content__RrUqA"> Kotema EJAKAIT Musa kamodiŋ naka Sinai atiar, </span></span><span data-usfm="NUM.3.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 26:62.</span></span><span class="ChapterContent_content__RrUqA"> “Kimar idwe luka Lebi kwape ejaatar ikalia luka lukapapaakec, kwape ejaatar ikekiakec: imari ŋolikiliokit ageun kayenika elap ediopet ka yenedeparit.” </span></span><span data-usfm="NUM.3.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kimar Musa kes kwape ajaar akirot naka EJAKAIT, kwape kicorakinitere. </span></span><span data-usfm="NUM.3.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 46:11; Any 6:16; 1 Siit 6:1,16.</span></span><span class="ChapterContent_content__RrUqA"> Lu kes odwe luka Lebi kwape ejaatar ikiroriakec; Gereson, ka Kokat, ka Merari. </span></span><span data-usfm="NUM.3.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 6:17.</span></span><span class="ChapterContent_content__RrUqA"> Lu kes ikiroria luka odwe luka Gereson kwape ejaatar ikekiakec: Libuni ka Simei. </span></span><span data-usfm="NUM.3.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Odwe luka Kokat kwape ejaatar ikekiakec; Amuram, ka Isar, ka Keburon ka Usiel. </span></span><span data-usfm="NUM.3.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Odwe luka Merari kwape ejaatar ikekiakec; Mali ka Musi. Ŋul kes ikekia luka Ilebin kwape ejaatar ikalia luka lukapapaakec.</span></span></div><div class="ChapterContent_p__dVKHb"><span data-usfm="NUM.3.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kotoma Gereson ŋes alomunia ekek loka Ilibunin, ka ekek loka Isimein: nul kes ikekia luka Igeresonin. </span></span><span data-usfm="NUM.3.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ŋul luaponi kimarai kakesi, kwape eiaar etiai loka ikiliok kere, ageun kayenika elap ediopet ka yenedeparit, ŋul luaponi kimarai kakesi emwaasi ilukumin ikanykaarei ka akwat akany. </span></span><span data-usfm="NUM.3.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:53.</span></span><span class="ChapterContent_content__RrUqA"> Luka ekek loka Igeresonin idukurete agule kewema lokalaunan kari nakoto, </span></span><span data-usfm="NUM.3.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Ekapolon loka ekal loka lukapapaa luka Igeresonin ŋes Eliasap okoku loka Lael. </span></span><span data-usfm="NUM.3.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:24-26; 1 Siit 9:14-33; Esr 8:28-30; Any 25:9; 26:1-36.</span></span><span class="ChapterContent_content__RrUqA"> Ido kotoma owema loka airiamunun idarenenete odwe luka Gereson ewema lokalaunan, ka Bwema, ka eimukoreteke, ka aigalisit naka ekek loka ewema loka airiamunun, </span></span><span data-usfm="NUM.3.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 27:9,16; 35:18.</span></span><span class="ChapterContent_content__RrUqA"> Ka luikajaj alaro, ka aigalisit naka ekek loka alaro, naidunyas kewema lokalaunan, naidunyas ketem kolukunite, ka aunoike, kwape eiaar aijaanakinikec kere.</span></span></div><div class="ChapterContent_p__dVKHb"><span data-usfm="NUM.3.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 26:23.  </span></span><span class="ChapterContent_content__RrUqA"> Kotoma Kokat ŋes alomunia ekek loka Imuramain, ka ekek loka Isarin, ka ekek laka Ikeburonin, ka ekek loka Iusielin: ŋul kes ikekia luka Ikokatin, </span></span><span data-usfm="NUM.3.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kwape ejaar etiai loka ikiliok kere, ageun kayenika elap ediopet ka yenedeparit, emwaasi ilukumin ikanykauni ka akwat akanykape, idarenenete aibois nakalaunan. </span></span><span data-usfm="NUM.3.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:53.</span></span><span class="ChapterContent_content__RrUqA"> Luka ikekia luka odwe luka Kokat idukurete osiep loka ewema kari naka eŋalakimak, </span></span><span data-usfm="NUM.3.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Ekapolon loka ekal loka lukapapaa luka ikekia luka Ikokatin ŋes Elisapan okoku loka Usiel. </span></span><span data-usfm="NUM.3.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:15; Any 25:10-31; 27:1; 30:1.</span></span><span class="ChapterContent_content__RrUqA"> Idarenenete kes asaduku, ka emesa, ka epir loka atala, ka itemwan, ka iboro lukotoma aibois nakalaunan luetwasamaete kesi aiiaanakinia, ka aigalisit, ka aiiaanakinikec kere. </span></span><span data-usfm="NUM.3.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:25-28; 2 Ika 25:18; 1 Siit 9:20.</span></span><span class="ChapterContent_content__RrUqA"> Eleasar da okoku loka Aaron esasedoti ŋes eraun ekapolon laka ikapolok luka Ilebin, ido eanyanari ŋul luidarete aibois nakalaunan.</span></span></div><div class="ChapterContent_p__dVKHb"><span data-usfm="NUM.3.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kotoma Merari ŋes alomunia ekek loka Imalin, ka ekek loka Imusin: nul kes ikekia luka Merari. </span></span><span data-usfm="NUM.3.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Ŋul luaponi kimarai kakesi kwape ejaar etiai loka ikiliok kere, ageun kayenika elap ediopet ka yenedeparit, emwaasi ilukumin ikanykape ka akwat aarei. </span></span><span data-usfm="NUM.3.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ekapolon loka ekal loka lukapapaa luka ikekia luka Imerarin ŋes Suriel okoku loka Abikail; idukurete kesi osiep loka ewema kari naka agolitomei. </span></span><span data-usfm="NUM.3.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:53.</span></span><span class="ChapterContent_content__RrUqA"> Ido luaseikinitai odwe luka Merari aidarenen kes abaoi nuka ewema lokalaunan, ka akitoke nukirionokina, ka ipirinoke, ka aigaŋetakec, ka iboro kere lueupatar, ka aijaanakinikec kere: </span></span><span data-usfm="NUM.3.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ka ipirino luelukunito alaro, ka aigaŋetakec, ka iloinokec, ka aunoikec.</span></span></div><div class="ChapterContent_p__dVKHb"><span data-usfm="NUM.3.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 1:53; 2:3; 18:5; 1 Siit 6:48,49.  </span></span><span class="ChapterContent_content__RrUqA"> Ŋul da luidukurete iŋaren kewema lokalaunan kari nakokide, orute loka ewema loka airiamunun kama eniunia akoloŋ, kes Musa ka Aaron ka odweke, idarenenete aibois nakalaunan, ka akiro da nuka idwe luka Isirael: ido eario eloŋwait loikunyuni die kewema. </span></span><span data-usfm="NUM.3.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:47,48; 26:62.</span></span><span class="ChapterContent_content__RrUqA"> Kere luaponi kimarai luka Ilebin, luemarete Musa ka Aaron kaieorakinet naka EJAKAIT, kwape ajaatar ikekiakee, ikiliok kere ageun kayenika elap ediopet ka yenedeparit, emwaasi ilukumin akaisaarei ka luarei,</span></span></div><div class="ChapterContent_p__dVKHb"><span data-usfm="NUM.3.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kolimok EJAKAIT Musa ebe, “Kimar ikiyaik kere lukiliok luka idwe luka Isirael ageun kayenika elap ediopet ka yenedeparit, kimar etiai loka ikiroriakee. </span></span><span data-usfm="NUM.3.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 3:12,45.</span></span><span class="ChapterContent_content__RrUqA"> Kolemikinai eoŋ Ilebin (arai eoŋ EJAKAIT) aibois naka ikiyaik kere kodwe luka Isirael; ka ibaren luka Ilebin aibois naka ikiyaik kere luka ibaren luka idwe luka Isirael.” </span></span><span data-usfm="NUM.3.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kimar Musa ikiyaik kere kodwe luka Isirael, kwape kieorakinia EJAKAIT. </span></span><span data-usfm="NUM.3.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Ikiyaik kere lukiliok kwape ejaar etiai loka ikiroriakee, ageun kayenika elap ediopet ka yenedeparit, nul luaponi kimarai kakesi, emwaasi ilukumin akaisaarei ka luarei ka akwat aarei ka akaisakanykaarei ka luuni.</span></span></div><div class="ChapterContent_p__dVKHb"><span data-usfm="NUM.3.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.3.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.3.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 3:12,41; 1 Sam 1:28.</span></span><span class="ChapterContent_content__RrUqA"> “Kolem Ilebin aibois naka ikiyaik kere kodwe luka Isirael, ka ibaren luka Ilebin aibois naka ibarenekee: eraunos Ilebin lukan: arai eoŋ EJAKAIT, </span></span><span data-usfm="NUM.3.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 13:13; Mar 18:15; 3:39,43.</span></span><span class="ChapterContent_content__RrUqA"> Ido kanuka alakunio naka ikiyaik akwat aarei ka akaisakanykaarei ka luuni luka idwe luka Isirael luedeparitotor kesi etiai loka Ilebin, </span></span><span data-usfm="NUM.3.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:6; Mar 18:16; Any 30:13; Leb 27:25; Esk 45:12.</span></span><span class="ChapterContent_content__RrUqA"> Ŋauni isekelin ikany kaneejai ŋinituŋanan; ijauni kes kwape ejaar esekel </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">3:47 </span><span class="ft">esekel ŋes apesa.</span></span></span><span class="ChapterContent_content__RrUqA"> loka aibois nakalaunan (esekel ŋes igeran akaisaarei): </span></span><span data-usfm="NUM.3.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Iinakini Aaron ka odweke apesan nuelakunere luedeparitotor kes.” </span></span><span data-usfm="NUM.3.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 2:6; Tit 2:14; Bur 9:12; 1 Pet 1:18; Gal 4:4,5.</span></span><span class="ChapterContent_content__RrUqA"> Kiiau Musa apesan nulakunet kaneeiaas nul luadeparitotor kesi lualakunete Ilebin: </span></span><span data-usfm="NUM.3.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 3:46,47; 1 Sam 12:3,4; Asw 20:33.</span></span><span class="ChapterContent_content__RrUqA"> Kijau ŋesi apesan kaneejaas ikiyaik luka idwe luka Isirael; isekelin elukumit ka akwat auni ka akaisakanykape ka lukany, kwape ejaar esekelloka aibois nakalaunan: </span></span><span data-usfm="NUM.3.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kiiaik Musa Aaron ka odweke apesan nulakunet, kwape ajaar akirot naka EJAKAIT, kwape kieorakinia EJAKAIT Musa.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 3<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.3">Learn More About Ebaibuli</a></div>