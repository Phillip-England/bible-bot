<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 4</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.4" class="ChapterContent_chapter__uvbXo">
         <div class="ChapterContent_label__R2PLt">4</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.4.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa ka Aaron atiar, </span></span><span data-usfm="NUM.4.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">“Kimarasi odwe luka Kokat kotoma odwe luka Lebi, kwape ejaatar ikekiakec, kwape cjaatar ikalia luka lukapapaakee. </span></span><span data-usfm="NUM.4.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 41:46; Mar 3:40; 8:24; 1 Siit 23:3,24,27; Esr 3:8; Luk 3:23.</span></span><span class="ChapterContent_content__RrUqA"> Ageun kaluka ikar akaisauni ka luedeparito aitodol luka ikar akaisakany, kere luekapakina aiiaanakin, aswam kotoma owema loka airiamunun, </span></span><span data-usfm="NUM.4.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:15.</span></span><span class="ChapterContent_content__RrUqA"> Na ŋes aswam naka odwe luka Kokat kotoma owema loka airiamunun, koboro lukalaunak eut; </span></span><span data-usfm="NUM.4.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 26:31; 36:35; Leb 16:2; 2 Siit 3:14; Mat 27:51; Bur 9:3; Any 25:10,16.</span></span><span class="ChapterContent_content__RrUqA"> Naitobwosere idukurun, elomari Aaron ka odweke toma, elaeunete aigalisit naetiakit, erapakiniata ŋes asaduku naka aitejenunet. </span></span><span data-usfm="NUM.4.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:13.</span></span><span class="ChapterContent_content__RrUqA"> Erapakinete da emukule loka etakas </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">4:6 </span><span class="ft">etakas ŋes etiaŋ.</span></span></span><span class="ChapterContent_content__RrUqA"> kujuke, ido eburiarete kere kegoe lobululu, irupakinete adaketake, </span></span><span data-usfm="NUM.4.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:23-30; Leb 24:6,8.</span></span><span class="ChapterContent_content__RrUqA"> Epesikinete egoe lobululu omesa loka imugatin luka aitodikin, idokokinete nen atuba ka akaalei ka atanya, ka aikopon nubukununet: ejaunete nen da imugatin ludue: </span></span><span data-usfm="NUM.4.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Ido erapiarete kere kegoe lokarenan, eburiarete bobo kemukule loka etakas, irupakinete da adaketake. </span></span><span data-usfm="NUM.4.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:31-38.</span></span><span class="ChapterContent_content__RrUqA"> Elemunete egoe lobululu, aimukoria epir loka atala naka aica, ka atalaike, ka aridetake, ka aitudeŋetake, ka itidoike luka akinyet luetwasamaete kesi aiiaanakinia: </span></span><span data-usfm="NUM.4.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Eburiarete ŋes ka itidoike kere kemukule loka etakas, idokokinete adaketeke. </span></span><span data-usfm="NUM.4.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:1.</span></span><span class="ChapterContent_content__RrUqA"> Epesikinete egoe lobululu otem loka esabu, iburiarete bobo kemukule loka etakas, irupakinete da adaketake: </span></span><span data-usfm="NUM.4.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ibwaikinete iboro kere luetwasamaete aiiaanakinia, luejaanakiniata kotoma aibois nakalaunan, toma ogoe lobululu, eburiarete da kere kemukule loka etakas, idokokinete da adaketeke, </span></span><span data-usfm="NUM.4.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Emudarete ekurwon kotoma otem, epesikinete egoe lomuge: </span></span><span data-usfm="NUM.4.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Idokokinete nen iboroke kere, lueiaanakiniata ŋes, ieuman luka akim, ka igoluna luka akiriŋ, ka amudeta, ka atanyia, iboro kere luka etem; epesikinete da eimukoret loka emukule loka etakas, irupakinete da adaketake. </span></span><span data-usfm="NUM.4.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 7:9; 10:21; Ikis 31:9; 2 Sam 6:13; 1 Siit 15:2,15; 2 Sam 6:6,7; 1 Siit 13:9,10; Mar 3:31.</span></span><span class="ChapterContent_content__RrUqA"> Kedaut Aaron ka odweke arapakin aibois nakalauian ka iboro kere lukotoma aibois nakalaunan, naedolio aitobwot iidukurun; akaulo kanun, epote odwe luka Kokat aidak ŋes: konye mam kes etirorete iboro lukalaunak kinyeis atwakare. Iboro ŋul kes luedakete odwe luka Kokat luka ewema loka airiamunun.</span></span></div><div class="ChapterContent_p__dVKHb"><span data-usfm="NUM.4.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 25:6; 30:34; Sab 141:2; Mal 1:11; Apu 5:8; 8:3; Any 29:40; Mar 28:3; Any 30:23.  </span></span><span class="ChapterContent_content__RrUqA"> Ido luidari Eleasar okoku loka Aaron esasedoti kes lu, akinyet naka atala, ka lukisupurununo, ka ainakinet nadue naka akiria, ka akinyet nakinyonyoanakina, idari da ewema lokalaunan ka lueja toma kere, aibois nakalaunan ka iboroke da.”</span></span></div><div class="ChapterContent_p__dVKHb"><span data-usfm="NUM.4.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema EJAKAIT Musa ka Aaron atiar, </span></span><span data-usfm="NUM.4.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Sirikitiakasi ateker naka ikekia luka Ikokatin kotoma oLebin: </span></span><span data-usfm="NUM.4.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:4.</span></span><span class="ChapterContent_content__RrUqA"> Konye kiswamak kes kwana, tetere eiarere kinyeis atwakare, kikunyakis neejaas iboro lukalaunak noi: elomari Aaron ka odweke toma, kosodete aitodianakin kes ninitunanan akeswam ka ibore yenedaki: </span></span><span data-usfm="NUM.4.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:21; 1 Sam 6:19.</span></span><span class="ChapterContent_content__RrUqA"> Konye mam elomarete toma aanyun iboro lukalaunak, nepeeep da, kinyeis atwakare.”</span></span></div><div class="ChapterContent_p__dVKHb"><span data-usfm="NUM.4.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.4.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">“Kimar odwe luka Gereson da, kwape ejaatar ikalia luka lukapapaakee, kwape ejaatar ikekiakee; </span></span><span data-usfm="NUM.4.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 23:3,24,27.</span></span><span class="ChapterContent_content__RrUqA"> Imari kes ageun kaluka ikar akaisauni ka luedeparito aitodol luka ikar akaisakany; kere luekapakina aijaanakin, aswam. Kotoma owema loka airiamunun, </span></span><span data-usfm="NUM.4.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Na ŋes aswam naka ikekia luka Igeresonin, naiiaanakiniata naedakiata da iboro: </span></span><span data-usfm="NUM.4.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 26:1-14; 38:9; 40:19; Mar 3:25,26.</span></span><span class="ChapterContent_content__RrUqA"> Edakete kesi aigalisio nuka ewema lokalaunan, ka ewema loka airiamunun, eimukoreteke, ka eimukoret loka emukule loka etakas loejai kujuke, ka aigalisit naka ekek loka ewema loka airiamunun; </span></span><span data-usfm="NUM.4.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ka luikaiai alaro, ka aigalisit naka ekek loka erute loka alaro, naidunyas kewema lokalaunan, naidunyas da ketem kolukunite, ka aunoikee, ka iboro kere da lueupatar kaiiaanakinikec, kere nuibusakinit aiswamakin kes, nupenun ijaanakinete. </span></span><span data-usfm="NUM.4.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kwape icorakinia Aaron ka odweke kwaŋin ijaanakiniata odwe luka Igeresonin, kotoma kaluedakete kere, kotoma kaluiiaanakinete da; itodikinete kes luedakete kere. </span></span><span data-usfm="NUM.4.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋin ŋes aswam naka ikekia luka odwe luka Igeresonin kotoma owema loka airiamunun: idarete kesi koanyanari Itamar okoku loka Aaron esasedoti.</span></span></div><div class="ChapterContent_p__dVKHb"><span data-usfm="NUM.4.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Ka odwe luka Merari da, imari ijo kes kwape ejaatar ikekiakee, kwape ejaatar ikalia luka lukapapaakee; </span></span><span data-usfm="NUM.4.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 41:46; Mar 4:23; 8:24; 1 Siit 28:12,13.</span></span><span class="ChapterContent_content__RrUqA"> Imari kes ageun kaluka ikar akaisauni ka luedeparito aitodol luka ikar akaisakany, ninitunanan yenekapakina aijaanakin, aswam kotoma owema loka airiamunun, </span></span><span data-usfm="NUM.4.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 3:36,37; Any 26:15; 27:9-19.</span></span><span class="ChapterContent_content__RrUqA"> Lu kes iboro luidarete kesi, kwape eiaar aswamukee kotoma owema loka airiamunun; abaoi nuka ewema lokalaunan, ka akitoke nukirionokina, ka ipirinoke ka aigaŋetakec; </span></span><span data-usfm="NUM.4.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:9; 1 Siit 9:29; Esr 8:24-30.</span></span><span class="ChapterContent_content__RrUqA"> Ka ipirino luka alaro naelukunit, ka aigaŋetakec, ka ikeceloin, ka aunoikee, ka iborokec kere lueupatar, ka luijaanakiniata; ibilete ikiroria luka iboro kere luidarete kesi ka luedakete, </span></span><span data-usfm="NUM.4.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Ŋin ŋes aswam naka ikekia luka odwe luka Merari, kwape eiaar aijaanakinikec kere kotoma owema loka airiamunun, koanyanari Itamar okoku loka Aaron esasedoti.”</span></span></div><div class="ChapterContent_p__dVKHb"><span data-usfm="NUM.4.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 3:19,27; 4:2.  </span></span><span class="ChapterContent_content__RrUqA"> Kimarata Musa ka Aaron ka ikapolok luka ekodet odwe luka Ikokatin kwape ajaatar ikekiakec, kwape ajaatar ikalia luka lukapapaakec, </span></span><span data-usfm="NUM.4.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 8:24-26; 1 Siit 23:24; 28:13; Luk 3:23; 1 Tim 3:6.</span></span><span class="ChapterContent_content__RrUqA"> Ageun kaluka ikar akaisauni ka luedeparito aitodol luka ikar akaisakany, ninitunanan yenekapakina aijaanakin, aswam kotoma owema loka airiamunun. </span></span><span data-usfm="NUM.4.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Ŋul da luaponi kimarai kakesi kwape ajaatar ikekiakec emwaasi ilukumin iarei ka akwat akanykaarei ka akaisakany. </span></span><span data-usfm="NUM.4.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ŋul kes luaponi kimarai luka ikekia luka Ikokatin, kere luapotu kiiaanakis kotoma owema loka airiamunun, luemarete Musa ka Aaron kwape ajaar aicorakinet naka EJAKAIT kama ka Musa.</span></span></div><div class="ChapterContent_p__dVKHb"><span data-usfm="NUM.4.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Ka nul da luaponi kimarai luka odwe luka Gereson, kwape ajaatar ikekiakee, kwape ajaatar ikalia luka lukapapaakec, </span></span><span data-usfm="NUM.4.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Ageun kaluka ikar akaisauni ka luedeparito aitodol luka ikar akaisakany, ninitunanan yenekapakina aijaanakin, aswam kotoma owema loka airiamunun. </span></span><span data-usfm="NUM.4.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Ŋul luaponi kimarai kakesi, kwape ajaatar ikekiakec, kwape ajaatar ikalia luka lukapapaakec, emwaasi ilukumin iarei ka akwat akanykape ka akaisauni. </span></span><span data-usfm="NUM.4.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Ŋul kes luaponi kimarai luka ikekia luka odwe luka Gereson, kere luapotu kijaanakis kotoma owema loka airiamunun, luemarete Musa ka Aaron kwape ajaar aicorakinet naka EJAKAIT.</span></span></div><div class="ChapterContent_p__dVKHb"><span data-usfm="NUM.4.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Ka ŋul da luaponi kimarai luka ikekia luka odwe luka Merari, kwape ajaatar ikekiakee, kwape ajaatar ikalia luka lukapapaakec. </span></span><span data-usfm="NUM.4.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 4:35-40; Ikis 33:25; 1 Kor 12:8-12; 2 Kor 12:9.</span></span><span class="ChapterContent_content__RrUqA"> Ageun kaluka ikar akaisauni ka luedeparito aitodol luka ikar akaisakany, ninitunanan yenekapakina aijaanakin, aswam kotoma owema loka airiamunun. </span></span><span data-usfm="NUM.4.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Ŋul luaponi kimarai kakesi kwape ajaatar ikekiakec, emwaasi ilukumin iuni ka akwat aarei. </span></span><span data-usfm="NUM.4.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Ŋul kes luaponi kimarai luka ikekia luka odwe luka Merari, luemarete Musa ka Aaron kwape ajaar aicorakinet naka EJAKAIT, kama ka Musa.</span></span></div><div class="ChapterContent_p__dVKHb"><span data-usfm="NUM.4.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.4.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Ŋul kere luaponi kimarai luka Ilebin, luemarete Musa ka Aaron ka ikapolok luka Isirael kwape ajaatar ikekiakec, kwape ajaatar ikalia luka lukapapaakec. </span></span><span data-usfm="NUM.4.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 12:6-8.</span></span><span class="ChapterContent_content__RrUqA"> Ageun kaluka ikar akaisauni ka luedeparito aitodol luka ikar akaisakany, ŋinituŋanan yenekapakina aswam naka aijaanakin, ka aswam naka aidak iboro kotoma owema loka airiamunun, </span></span><span data-usfm="NUM.4.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Ŋul luaponi kimarai kakesi, emwaasi ilukumin ikanykauni ka akwat akany ka akaisakanykauni. </span></span><span data-usfm="NUM.4.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 12:4-28.</span></span><span class="ChapterContent_content__RrUqA"> Kwape ajaar aicorakinet naka EJAKAIT aponi kimarai kes kama ka Musa, ŋinituŋanan kwape ajaar aijaanakinike, ido kwape ajaar aidakake: kwaŋin aponi kimarai, kwape kicorakinia EJAKAIT Musa.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 4<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.4">Learn More About Ebaibuli</a></div>