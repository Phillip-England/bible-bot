<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 15:23,24; 16:2,3,7,9; Ikis 9:22; Aku 3:39; Leb 10:2; 2 Ika 1:12.  </span></span><span class="ChapterContent_content__RrUqA"> Kirurumata ituŋa, kineras nukaronok kaki nuka EJAKAIT: kepupu EJAKAIT, kinep anyunyurake; konok akim naka EJAKAIT kamakee, konyama da atutubeta nukokina nuka iidukurun. </span></span><span data-usfm="NUM.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yak 5:16.</span></span><span class="ChapterContent_content__RrUqA"> Komonyata ituŋa mama ejai Musa; kilip Musa EJAKAIT, kodunei do akim. </span></span><span data-usfm="NUM.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Komaikinai ekiror loka aibois ŋin Tabera: </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:3 </span><span class="ft">Tabera Apolouke Ainok.</span></span></span><span class="ChapterContent_content__RrUqA"> naarai abu akim naka EJAKAIT konok kamakee.</span></span></div><div class="ChapterContent_p__dVKHb"><span data-usfm="NUM.11.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 12:38; 1 Kor 10:6.  </span></span><span class="ChapterContent_content__RrUqA"> Kikibelik ikatumunak luenyalakina tomakee: komonyata bobo idwe luka Isirael ebe, “Iŋai kitanyami sio akiriŋ? </span></span><span data-usfm="NUM.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:3; Pil 3:19; Mat 6:24-34; Rom 8:7.</span></span><span class="ChapterContent_content__RrUqA"> Kiitu agaria nukinyamenenei atai kotoma Misiri; akolil, ka amonyon, ka edia, ka itugulun, ka lukinyalet. </span></span><span data-usfm="NUM.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konye kwana iriono ekositau; emamei idiobore da: emamei idiobore yenikitei dimarai emanu lo.”</span></span></div><div class="ChapterContent_p__dVKHb"><span data-usfm="NUM.11.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 16:31; Age 2:12.  </span></span><span class="ChapterContent_content__RrUqA"> Kosubite emanu bala eeokat loka ejad</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:7 </span><span class="ft">Ejad ŋes araito naedit.</span></span></span><span class="ChapterContent_content__RrUqA"> ka aketakanu da koputosi bala atakanu naka ebedola.</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:7 </span><span class="ft">Ebedola eputos bala emina.</span></span></span><span class="ChapterContent_content__RrUqA">  </span></span><span data-usfm="NUM.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kiledokinos ituŋa atukonokin ŋes, kiriata kakanasia, korukoto kokisun, kipooto kamoti, kilunulunata imugatin: kosubite bala enyamete kesi edia loinyalakinitai akinyet. </span></span><span data-usfm="NUM.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:13-15.</span></span><span class="ChapterContent_content__RrUqA"> Nakejaununotor akopyo oidukurun kuare, koiaunun emanu da.</span></span></div><div class="ChapterContent_p__dVKHb"><span data-usfm="NUM.11.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kopup Musa ituŋa emonyete kokaliakee kere, ŋinituŋanan kokek loka ewemake: kinep noi anyunyura naka EJAKAIT; kokadak Musa. </span></span><span data-usfm="NUM.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 17:4; Ikis 1:12; Yer 15:10,18; Yer 20:7-18; Mal 3:14; 2 Kor 11:28.</span></span><span class="ChapterContent_content__RrUqA"> Kotema Musa EJAKAIT atiar, “Kanukinyo iswamakinia ijo ekonibulesit erono? Kanukinyo da mam eoŋ adumunitor asianut kakonyenekon, tape ijo kisibwoki eoŋ alaŋir naka ituŋa kalu kere? </span></span><span data-usfm="NUM.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 40:11; Esk 34:23; Yok 10:11; Isa 49:23; 1 Ses 2:7; Age 22:16; 26:3; Any 13:5.</span></span><span class="ChapterContent_content__RrUqA"> Eoŋ kapotuun kereka ituŋa lu kere? ido eoŋ kedouni kes? Tape ijo kitemar eoŋ ebe, ‘Kodakaa kes katorobukon kwape edakia ekasaan ikoku yenenaki, aitodol akwap naibu kisiyapoik lukapapaakee.’ </span></span><span data-usfm="NUM.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 4:43; Mat 15:33; Mk 8:4.</span></span><span class="ChapterContent_content__RrUqA"> Ai bo alemunia eoŋ akirhj naainakini ituŋa lu kere? naarai emonyete mamaka ebe, ‘Koinakinai sic akiriŋ, kanyama.’ </span></span><span data-usfm="NUM.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 18:18.</span></span><span class="ChapterContent_content__RrUqA"> Mam eoŋ apedori bon aibwok ituŋa lu kere, naarai kalanirikinito noi. </span></span><span data-usfm="NUM.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 19:4; Yob 6:8-10; Yok 4:3; Sep 3:15.</span></span><span class="ChapterContent_content__RrUqA"> Arai kiswamanakini ijo eoŋ kwaŋin, kenainair koar katipet, arai adumunit asianut kakonyenekon; kenyek aanyun iean luetia nen.”</span></span></div><div class="ChapterContent_p__dVKHb"><span data-usfm="NUM.11.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 24:1,9.  </span></span><span class="ChapterContent_content__RrUqA"> Kotema EJAKAIT Musa atiar, “Kotukokinai ituŋa akaisakanykaarei komakio luka Isirae!, luijeni ijo ebe eraas imakio luka ituŋa, luepolokinito kes; koyau kes owema loka airiamunun, tetere ebwoete kaŋina nepepe kaio. </span></span><span data-usfm="NUM.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 11:5; Any 19:20; 1 Sam 10:6; 2 Ika 2:5; Yob 32:8; 38:36; Yoe 2:28.</span></span><span class="ChapterContent_content__RrUqA"> Eiesuni eoŋ da einer kaio kanen; alemari ece komoyo loijaatar ijo, kasodi aibwaikin mamakee; ibwokete nepepe kajo alaŋir naka ituŋa, tetere mam jo bon ibwoki. </span></span><span data-usfm="NUM.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:10; 16:7; Asw 7:39.</span></span><span class="ChapterContent_content__RrUqA"> Kolimok ituŋa ebe, ‘Kitalaunos eroko moi edoluno, inyamete da akiriŋ; naarai imonyata kaki nuka EJAKAIT ebe, “Iŋai kitanyami sio akiriŋ? naarai aiok kole isio aiboi koMisiri”: kanuka nun kiinaki EJAKAIT akiriŋ, inyamete. </span></span><span data-usfm="NUM.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Mere adiopepaaran bon inyamiata, karaida apaarasia aarei karaida apaarasia akany, karaida apaarasia akaisaarei; </span></span><span data-usfm="NUM.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Konye elap kere, aitodol naelomunia kokumesikus, nekititirikinio cut: naarai ineroto EJAKAIT loejai mamakus, komonyete kakonyeneke ebe, “Kanukinyo kinyounio koMisiri?”’” </span></span><span data-usfm="NUM.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kotema Musa atiar, “Ituŋa luaiai eoŋ mamakee imwaasi ikiliok ilukumin akwat akanykape; ido itema ijo atiar, ‘Ainakini kes akiriŋ, konyama adaun elap kere?’ </span></span><span data-usfm="NUM.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 7:2; Mat 15:33; Mk 6:37.</span></span><span class="ChapterContent_content__RrUqA"> Earakinio isipanin luka amerekekin ka luka aituk aisimonikinia kes? arai bo etukonokinio agaria kere nuka aŋolol aisimonikinia kes?” </span></span><span data-usfm="NUM.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 50:2; Esk 12:25; 24:14.</span></span><span class="ChapterContent_content__RrUqA"> Kotema EJAKAIT Musa atiar, “Euriana kereka akan naka EJAKAIT? ianyuni do arai itodolikinio akakiro mama ijai arai bo mam.”</span></span></div><div class="ChapterContent_p__dVKHb"><span data-usfm="NUM.11.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koloma Musa, kolimok ituŋa akiro nuka EJAKAIT: kotukok imakio luka ituŋa akaisakanykaarei, kisibwo kes aisirimor Ewema. </span></span><span data-usfm="NUM.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:5; 40:38; Mar 12:5; 2 Ika 2:15; 1 Sam 10:5,6; Yoe 2:29; Asw 2:17,18; 1 Kor 14:1.</span></span><span class="ChapterContent_content__RrUqA"> Kiiesun EJAKAIT kotoma odou, kiner kaŋes, kolema da ece komoyo loaiaatar ŋesi, kibwaik omakio akaisakanykaarei: kosodi kiboikin emoyo mamakec, kodwarata, kitananata nepenen.</span></span></div><div class="ChapterContent_p__dVKHb"><span data-usfm="NUM.11.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 20:26; Yer 36:5.  </span></span><span class="ChapterContent_content__RrUqA"> Konye asalito ituŋa iarei oidukurun, ekiror loka ediopet ŋes Eludad, ece da ŋes Medad: kiboikin emoyo mamakee; ido araas kesi luka nul kaluewadikatai, konye mam apotu koloto owema: kodwarata koidukurun. </span></span><span data-usfm="NUM.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Koker ekatumunan, kolimok Musa ebe, “Edwarete Eludad ka Medad koidukurun.” </span></span><span data-usfm="NUM.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 9:38; Yok 3:26.</span></span><span class="ChapterContent_content__RrUqA"> Koboŋok Yosua okoku loka Nun, ekeiaanakinan loka Musa ameun koiditeuke ebe, “Ejakaitika Musa, kitikok kes.” </span></span><span data-usfm="NUM.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 26:29; 1 Kor 14:5.</span></span><span class="ChapterContent_content__RrUqA"> Kotema Musa ŋes atiar, “Kikokotik ijo kanukaŋ? Tiejok ituŋa kere luka EJAKAIT koraunos inabin, tikibwaiki da EJAKAIT emoyoke mamakee!” </span></span><span data-usfm="NUM.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Koboŋosi Musa ka imakio luka Isirael oidukurun.</span></span></div><div class="ChapterContent_p__dVKHb"><span data-usfm="NUM.11.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 78:26.  </span></span><span class="ChapterContent_content__RrUqA"> Kokut ekwam loebuni kama ejai EJAKAIT, koyanau alurueik kaŋolol, kitodo kes oidukurun, kwaka alosit naka adiopepaaran epuai, ka alosit naka adiopepaaran epuai da, airimor iidukurun, ikubitin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:31 </span><span class="ft">ekubit itemi bala 1’ 6”.</span></span></span><span class="ChapterContent_content__RrUqA"> iarei kuiu kakwap. </span></span><span data-usfm="NUM.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:36; Esk 45:11.</span></span><span class="ChapterContent_content__RrUqA"> Konyout ituŋa apaaran ŋin kere, ka akuare da kere, ka apaaran kere naatupakini, kotukonokis alurueik: nin yenatukokinit nuikidioko atukokinit ikomerin</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:32 </span><span class="ft">ekomer itemi alaŋir.</span></span></span><span class="ChapterContent_content__RrUqA"> itomon: koloikis airimor iidukurun. </span></span><span data-usfm="NUM.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:30; 106:14.</span></span><span class="ChapterContent_content__RrUqA"> Aroko akiriŋ ejai okelakee, aroko da enyakao, kinep anyunyura naka EJAKAIT aluikin ituŋa, kodany EJAKAIT ituŋa katular naepol noi, </span></span><span data-usfm="NUM.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 9:22.</span></span><span class="ChapterContent_content__RrUqA"> Komaikinai aibois ŋin ekiror Kiburot-kataaba:</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:34 </span><span class="ft">Kiburot-kataaba: Apolouke Atesina nuka eibel</span></span></span><span class="ChapterContent_content__RrUqA"> naarai nen aponi kidaikinai ituŋa luikibelikinito.</span></span></div><div class="ChapterContent_p__dVKHb"><span data-usfm="NUM.11.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 33:17; Ikis 1:1.  </span></span><span class="ChapterContent_content__RrUqA"> Kolototo ituŋa anyoun koKiburot-kataaba kodoloto Kaserot; kiboikinos Kaserot.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.11">Learn More About Ebaibuli</a></div>