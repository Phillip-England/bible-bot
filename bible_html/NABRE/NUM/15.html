<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 15</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.15" class="ChapterContent_chapter__uvbXo">
         <div class="ChapterContent_label__R2PLt">15</div><div class="ChapterContent_m__3AINJ"><span class="ChapterContent_content__RrUqA">  </span><span data-usfm="NUM.15.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.15.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 23:10.</span></span><span class="ChapterContent_content__RrUqA"> “Kolimok idwe luka Isirael ebe, Naidolioto akwap naiboikinos, nakainakini yes, </span></span><span data-usfm="NUM.15.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:18,25,41; Leb 1:2,3; 7:16; 23:8,12; Ikis 16:10; Age 8:21; Any 29:18; Leb 1:9; Esk 20:41; 2 Kor 2:15; Pes 5:2; Pil 4:18.</span></span><span class="ChapterContent_content__RrUqA"> Kosodete ainakin EJAKAIT ainakinet kakim, ainakinet naicweio, arai asubanit, aitodolio aiyaposit, arai ainakinet naka akote, arai kopucinokus luicorakinitai, aisuŋuuno EJAKAIT asakat naeur saa, kaituk arai kamerekekin: </span></span><span data-usfm="NUM.15.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 2:1; 6:14; Isa 66:20; Any 29:40; Leb 14:10.</span></span><span class="ChapterContent_content__RrUqA"> Loeinakini akeinakinet einakini EJAKAIT ainakinet naka akiria naka idiopet kotomon yenika epa </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">15:4 </span><span class="ft">epa itemi alaŋir.</span></span></span><span class="ChapterContent_content__RrUqA"> loka akiria nuidicie nuinyalakinitai ka idiopet koonon yenika ekin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">15:4 </span><span class="ft">ekin itemi lueliyak.</span></span></span><span class="ChapterContent_content__RrUqA"> loka akinyet: </span></span><span data-usfm="NUM.15.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 28:7.</span></span><span class="ChapterContent_content__RrUqA"> Ka ebino kanuka ainakinet namatat, idiopet koonon yenika ekin, itemonokinete nepepe kainakinet naicweio arai kanuka asubanit kanuka ŋinimerekek yenididi. </span></span><span data-usfm="NUM.15.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Arai kanuka emerekek, itemonokini kanuka ainakinet naka akiria iarei kotomon luka epa loka akiria nuidicic nuinyalakinitai idiopet kouni yenika ekin loka akinyet: </span></span><span data-usfm="NUM.15.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kanuka ainakinet namatat da iinakini idiopet kouni yenika ekin loka ebino, loka asakat naeur saa mama ejai EJAKAIT. </span></span><span data-usfm="NUM.15.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 7:11.</span></span><span class="ChapterContent_content__RrUqA"> Naitemokinio emoŋ lotobait kanuka ainakinet naicweio, arai kanuka asubanit, aitodolio aiyaposit, arai kanuka ainakineta nuka ainapakin mama ejai EJAKAIT: </span></span><span data-usfm="NUM.15.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ŋes einakinia ainakinet naka akiria nepepe kemon lotobait naka iuni kotomon luka epa loka akiria nuidicie nuinyalakinitai katutubet naka ekin loka akinyet. </span></span><span data-usfm="NUM.15.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Iinakini kanuka ainakinet namatat atutubet naka ekin loka ebino, kanuka ainakinet naeinakinere kakim, naka asakat naeur saa mama ejai EJAKAIT.</span></span></div><div class="ChapterContent_p__dVKHb"><span data-usfm="NUM.15.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Iswamaenenoo kwaŋin kanuka nolimon lotobait, ido kanuka nolimerekek, kanuka ninimcrekek yenikiliokit, arai kanuka ŋinikalol da. </span></span><span data-usfm="NUM.15.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kwape ejaar etiai loitemokinete, iswamakinete kwaŋin ŋinidiopet, kwape ejaar etiaiakee. </span></span><span data-usfm="NUM.15.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Iurian kere iswamaete akiro nun kopone kanol, naeinakiniata ainakinet naeinakinere kakim, naka asakat naeur saa mama ejai EJAKAIT. </span></span><span data-usfm="NUM.15.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Arai kiboikin imoit nepepe kayes, arai ice kere yenejaun kidinikus katuriokus kere, kosodi ainakin ainakinet naeinakinere kakim, naka asakat naeur saa mama ejai EJAKAIT; kwape iswamaata yesi, iswamai ŋesi da kwaŋin, </span></span><span data-usfm="NUM.15.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 24:22; Mar 9:14; Gal 3:28; Kol 3:11.</span></span><span class="ChapterContent_content__RrUqA"> Kanuka atukot, ejaun ekisil ediopet kanukus, ido kanuka imoit yeniboienenei nepepe kayes, ekisil lomam edaun katuriokus kere: kwape iiaatar yesi, ejaun kwaŋin imoit kakonyen nuka EJAKAIT, </span></span><span data-usfm="NUM.15.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 24:22.</span></span><span class="ChapterContent_content__RrUqA"> Ejaun ekisil ediopet ka aicorakinet adiopet kanukus, ido kanuka imoit yeniboienenei kayes.”</span></span></div><div class="ChapterContent_p__dVKHb"><span data-usfm="NUM.15.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.15.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Kolimok idwe luka Isirael ebe, Naidolioto akwap naketolomari yes, </span></span><span data-usfm="NUM.15.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 5:11,12.</span></span><span class="ChapterContent_content__RrUqA"> Ejaun kwana, ebe, nainyamiata atap naka akwap, iinakinete ainakinet nadakakina mama ejai EJAKAIT. </span></span><span data-usfm="NUM.15.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:19; Ikis 26:2,10; Nek 10:37; Awa 3:9; Leb 2:14; 23:10.</span></span><span class="ChapterContent_content__RrUqA"> Iinanakinete aluŋuret naka agweikus nainumanariata yesi kanuka ainakinet nadakakina: kwape idakuniata ainakinet nadakakina naka epejal, idakunete nin da kwaŋin, </span></span><span data-usfm="NUM.15.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">linanakinete EJAKAIT aluŋuret naka agweikus nainumanariata araun ainakinet nadakakina katuriokus kere.</span></span></div><div class="ChapterContent_p__dVKHb"><span data-usfm="NUM.15.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 4:2; 1 Yok 2:1.  </span></span><span class="ChapterContent_content__RrUqA"> Ido naipaariata, komam iricito aicorakineta nun kere, nualimoki EJAKAIT Musa. </span></span><span data-usfm="NUM.15.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ŋun kere nukicorak yes EJAKAIT kama ka Musa, ameun kapaaran naesiaunia EJAKAIT aicorakin, anatar aturiokus kere; </span></span><span data-usfm="NUM.15.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:13,23; Mar 28:15; Esr 6:17; 8:35.</span></span><span class="ChapterContent_content__RrUqA"> Ejaun kwana, arai kibueasi, komam ekodet ejeŋi, einakini ekodet kere emoŋ lotobait kanuka ainakinet naicweio, naka asakat naeur saa mama ejai EJAKAIT, nepepe kainakineteke naka akiria, ka ainakineteke namatat, kwape ejaar ekisil, ka ekoroi ediopet kanuka ainakinet naka adiakaret. </span></span><span data-usfm="NUM.15.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:20; Dan 9:24; Rom 5:11; Bur 2:17; 10:10-12; 1 Yok 1:7; 2:1,2.</span></span><span class="ChapterContent_content__RrUqA"> Eluei esasedoti ekodet kere loka idwe luka Isirael, isionio da kes; naarai arai aibucaret, ayaut da ainakinetekee, ainakinet naeinakinere kakim mama ejai EJAKAIT, ka ainakinetekee naka adiakaret kakonyen nuka EJAKAIT, kanuka aibucaretekec: </span></span><span data-usfm="NUM.15.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Isionio ekodet kere loka idwe luka Isirael, ka imoit da yeniboienenei kamakee; naarai arai aibucaret naka ituŋa kere komam ejenete.</span></span></div><div class="ChapterContent_p__dVKHb"><span data-usfm="NUM.15.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 4:27-31; Sab 19:13; Luk 12:48.  </span></span><span class="ChapterContent_content__RrUqA"> Ido arai kediaka idiopetunanan komam ejeŋi, einakini akinei naka ekaru ediopet araun ainakinet naka adiakaret. </span></span><span data-usfm="NUM.15.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 4:35.</span></span><span class="ChapterContent_content__RrUqA"> Eluei esasedoti aijar naibuearit, naediakaria komam ejeŋi, kakonyen nuka EJAKAIT, alueio ŋes; ido isionio ŋes. </span></span><span data-usfm="NUM.15.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Ŋaunos kekisil ediopet kanuka nin yeniswamai ibore komam ejeŋi, nin yeneurikinitai odwe luka Isirael, ido ka imoit yeniboienenei kamakee. </span></span><span data-usfm="NUM.15.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:12; Sab 19:13; Rom 10:16; Bur 10:26; 1 Pet 2:10.</span></span><span class="ChapterContent_content__RrUqA"> Konye aijar naepeleikin aswam ibore, arai iuriat arai imoit, einyanakini nin EJAKAIT; egelario ituŋanan nin kotuŋake. </span></span><span data-usfm="NUM.15.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:15,43; 2 Sam 12:9; Awa 13:13; Isa 30:12; Bur 10:28; Esk 18:20.</span></span><span class="ChapterContent_content__RrUqA"> Naarai amwaŋ akirot naka EJAKAIT, abil da aicorakineteke; egelario ituŋanan ŋin cut, ejaunos numam adoliteke mamake.”</span></span></div><div class="ChapterContent_p__dVKHb"><span data-usfm="NUM.15.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 35:2,3.  </span></span><span class="ChapterContent_content__RrUqA"> Naajaatar idwe luka Isirael amodiŋ apotu kodumut etuŋanan erarai akito kapaaran nakasabato, </span></span><span data-usfm="NUM.15.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Koyaut luadumunete ŋes erarai akito mama ejai Musa ka Aaron ido mama ejai ekodet kere. </span></span><span data-usfm="NUM.15.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 24:12.</span></span><span class="ChapterContent_content__RrUqA"> Koenai, naarai mam ber alimoritai nuiswamakinio ŋes. </span></span><span data-usfm="NUM.15.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 31:14,15; Gal 3:5; 1 Ika 21:13; Asw 7:58.</span></span><span class="ChapterContent_content__RrUqA"> Kotema EJAKAIT Musa atiar, “Abeit eario etuŋanan: ibiribiri ekodet kere ŋes kamor kokina kiidukurun.” </span></span><span data-usfm="NUM.15.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Koyau ekodet kere ŋes kina kiidukurun, kibiribiroto ŋes kamor, kotwana; kwape kicorakinia EJAKAIT Musa.</span></span></div><div class="ChapterContent_p__dVKHb"><span data-usfm="NUM.15.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.15.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.15.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 22:12; Mat 9:20; 23:5; Luk 8:43,44.</span></span><span class="ChapterContent_content__RrUqA"> “Kolimok idwe luka Isirael, kicorak kes aiswamakin isilo atokito nuka inapenekee, anatar aturiokee kere, kitolomikis eusi lobululu osilo luka niuitokiroit: </span></span><span data-usfm="NUM.15.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:19; Yob 31:7; Yer 9:14; Esk 6:9; Sab 73:27; 106:39; Kos 2:2; Yak 4:4.</span></span><span class="ChapterContent_content__RrUqA"> Eraun kamakus esilot, tetere iteete ŋes, kiitununoto aicorakineta kere nuka EJAKAIT, kiswamata kes; komam ilosete koipud loka etaukus ka akonyenekus loetapitor yes aelor: </span></span><span data-usfm="NUM.15.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 11:44,45; Mat 5:48; Rom 12:1; Kol 1:22; 1 Ses 5:8; 1 Pet 1:15.</span></span><span class="ChapterContent_content__RrUqA"> Tetere iitunete iswamaete da akaieorakineta kere, koraunos lukalaunak kama ejai Edekekus. </span></span><span data-usfm="NUM.15.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Arai eoŋ EJAKAIT Ekusideke, loketolomuni yes kakwap nako Misiri, araun Edekekus: arai eoŋ EJAKAIT Ekusideke.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 15<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.15">Learn More About Ebaibuli</a></div>