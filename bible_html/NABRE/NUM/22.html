<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 22</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.22" class="ChapterContent_chapter__uvbXo">
         <div class="ChapterContent_label__R2PLt">22</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.22.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 33:48; Age 35:5; Any 23:27; Ikis 2:25; Yos 2:9; Yer 32:21.  </span></span><span class="ChapterContent_content__RrUqA"> Koloto idwe luka Isirael, kidukuroto apuutona nuka Moab okekwa loka Yorodan ko Yeriko. </span></span><span data-usfm="NUM.22.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 11:25.</span></span><span class="ChapterContent_content__RrUqA"> Koany Balak okoku loka Sipor kere nukiswamakin Isirael Imorain. </span></span><span data-usfm="NUM.22.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:15.</span></span><span class="ChapterContent_content__RrUqA"> Kokurianar Moab noi ituŋa, naarai epu: koiurunun Moab kanuka idwe luka Isirael. </span></span><span data-usfm="NUM.22.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 31:8; Yos 13:21.</span></span><span class="ChapterContent_content__RrUqA"> Kobala Moab imakio luka Midian ebe, “Natikwana elosi etuŋat lo ameor eut kere lukirimoritos, kwape ikoeoria emoŋ eduan lokorony.” Balak da okoku loka Sipor ŋes arai ekabaka loka Moab kapaarasia kanun. </span></span><span data-usfm="NUM.22.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 31:8; 2 Pet 2:15-16; Yud 11; Ikis 23:4; Yos 13:22; Nek 13:1,2; Mik 6:5.</span></span><span class="ChapterContent_content__RrUqA"> Kijuka ikiyakia mama ejai Balaam okoku loka Beor, Pesor, loiririkina Ecor, kakwap naka idwe luka iketuŋa, anyaraun ŋes ebe, “Koany, ejaas ituŋa lueponito koMisiri: koany, egarito akwap, kes da katereikina eoŋ: </span></span><span data-usfm="NUM.22.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:3; 27:29; Mar 23:7; Ikis 23:4; Yos 24:9; 1 Sam 17:43; Nek 13:2.</span></span><span class="ChapterContent_content__RrUqA"> Aso, kenainait, kobia, kikenokinai ituŋa lu; naarai egogoŋ kesi adepar eoŋ, elemuni kepiko: kasodete aidany, kereŋea kakwap: naarai ajeni ebe yenilipakini ijo arereŋ isirerenio, ido yenikeni ijo ikenio.”</span></span></div><div class="ChapterContent_p__dVKHb"><span data-usfm="NUM.22.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 23:8; 1 Sam 9:7,8; Awa 17:23; Isa 56:11; Mik 3:11.  </span></span><span class="ChapterContent_content__RrUqA"> Kolototo imakio luka Moab ka imakio luka Midian ekapitos ainakineta nuka aidwar; kopotu mama ejai Balaam, kolimokis ŋes akiro nuka Balak. </span></span><span data-usfm="NUM.22.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema kes atiar, “Koperoto ne akuare na, kenyakakini eoŋ da yes kwape kalimokinia EJAKAIT.” Kiboikinos lukapolok luka Moab ore loka Balaam. </span></span><span data-usfm="NUM.22.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 20:3; 31:24.</span></span><span class="ChapterContent_content__RrUqA"> Kobu Edeke neejai Balaam, kotema atiar, “Lukaŋai ituŋa lu luijaas kajo?” </span></span><span data-usfm="NUM.22.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema Balaam Edeke atiar, “Balak, okoku loka Sipor, ekabaka laka Moab, ŋes keyakikinit, ebe, </span></span><span data-usfm="NUM.22.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">‘Koany, ituŋa luapote koMisiri egarito akwap: kobia cabo kikenokinai; elemuni apedori ejie kakes, kerenea.’” </span></span><span data-usfm="NUM.22.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:2; 22:17; 28:13,14; Mar 23:20; Ikis 23:5; 33:29; Sab 144:15; Rom 11:29.</span></span><span class="ChapterContent_content__RrUqA"> Kotema Edeke Balaam atiar, “Sirikiloto kakes; sirikiken ituŋa: naarai isirerenitai.’ </span></span><span data-usfm="NUM.22.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konyou Balaam tupuruc, kolimok lukapolok luka Balak ebe, “Koloto ma yesi bukus: naarai aŋer EJAKAIT acamakin eoŋ alosit kayes.” </span></span><span data-usfm="NUM.22.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konyout lukapolok luka Moab, koloto mama ejai Balak, kotemasi atiar, “Aŋer Balaam aupun kasio.”</span></span></div><div class="ChapterContent_p__dVKHb"><span data-usfm="NUM.22.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kiyatak Balak bobo aijukar lukapolok, luitelekarito kwi aipues, ka luitelekarito da kapolou. </span></span><span data-usfm="NUM.22.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kopotu mama ejai Balaam, kotemasi ŋes atiar, “Inera kwanata Balak okoku loka Sipor, ebe, ‘Kinye adiokirot aitikokin jo abunore neajai eoŋ, kenainait. </span></span><span data-usfm="NUM.22.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 16:19; Sab 49:17; Mat 4:8,9; 16:26.</span></span><span class="ChapterContent_content__RrUqA"> Naarai ketopoloori eoŋ jo koraun lokaibuses noi, kere da nukilimokini eoŋ eswamai: aso bia, kenainair, kikenokinai ituŋa lu.’’’ </span></span><span data-usfm="NUM.22.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:14; 2 Siit 18:13.</span></span><span class="ChapterContent_content__RrUqA"> Koboŋok Balaam kotema ikejaanakinak luka Balak atiar, “Karaida kainaki Balak eketogo ileleba epuesa ka esabu, mam apedori adepar akirot naka EJAKAIT Ekadeke, aiŋoŋar arai aiyatakin. </span></span><span data-usfm="NUM.22.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Aso ber, kenainaitos, koperoto yes da ne akuare na, tetere ajenuni nuiyatakini EJAKAIT alimokin eoŋ.” </span></span><span data-usfm="NUM.22.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 23:12,26; 24:13; Sab 33:10,11; Isa 37:29; 46:10.</span></span><span class="ChapterContent_content__RrUqA"> Kobu Edeke neejai Balaam kuare, kotema ŋes atiar, “Arai eponitos ituŋa ŋul anyarit jo, konyou, koloto kakes, konye akirot ban nakalimokini jo, nipenin iswamai.”</span></span></div><div class="ChapterContent_p__dVKHb"><span data-usfm="NUM.22.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 15:27; 1 Tim 6:9,10; 2 Pet 2:15; Yud 1:11.  </span></span><span class="ChapterContent_content__RrUqA"> Konyou Balaam tupuruc, kopesik aibwanenis asigiriake, koloto nepepe kalukapolok luka Moab. </span></span><span data-usfm="NUM.22.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 4:24; 23:20.</span></span><span class="ChapterContent_content__RrUqA"> Kinep anyunyura naka Edeke kanu alosio: kobwo emalaika loka EJAKAIT korot asurokin ŋes. Ido kibwanenite asigiriake, koupasi kikekeiaanakinak iarei. </span></span><span data-usfm="NUM.22.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 6:17.</span></span><span class="ChapterContent_content__RrUqA"> Koany asigiria emalaika loka EJAKAIT ebwoi korot, ka ekekileŋ da eutuno kakanike; kinac asigiria kopaa ais: kocar Balaam asigiria ainyakun orot. </span></span><span data-usfm="NUM.22.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodi kobwo emalaika loka EJAKAIT korot loedidin loejai kidin kimanikoria luka emusabibu, koiai abwas epuai ka epuai. </span></span><span data-usfm="NUM.22.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 47:12; 1 Kor 3:19.</span></span><span class="ChapterContent_content__RrUqA"> Koany asigiria emalaika loka EJAKAIT, koridakin arwatat, kogirisor akeju naka Balaam karwatat: koear ŋes bobo, </span></span><span data-usfm="NUM.22.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 26:11; Kos 2:6.</span></span><span class="ChapterContent_content__RrUqA"> Kikunya emalaika loka EJAKAIT nediokasilon, kobwo korot loedidin, neamamei apak naibelokinor teten karaida kediany. </span></span><span data-usfm="NUM.22.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 14:16; 27:3,4; Yak 1:19.</span></span><span class="ChapterContent_content__RrUqA"> Koany asigiria emalaika loka EJAKAIT, koper kwap ka Balaam; kinep anyunyura naka Balaam, kocar asigiria kekebela. </span></span><span data-usfm="NUM.22.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 19:26; 1 Kor 1:19; 2 Pet 2:16.</span></span><span class="ChapterContent_content__RrUqA"> Kitoona EJAKAIT aituk naka asigiria, kotema Balaam atiar, “Kekonak bo eoŋ jo ai, tape kicaracarai eoŋ aatenak nun auni?” </span></span><span data-usfm="NUM.22.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 12:10; Lim 9:3; Yer 17:9; Mat 15:19.</span></span><span class="ChapterContent_content__RrUqA"> Kobala Balaam asigiria ebe, “Naarai kitakadik: arai kiija eoŋ kekilen akanika, ti kwana kaar jo.” </span></span><span data-usfm="NUM.22.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 1:27.</span></span><span class="ChapterContent_content__RrUqA"> Kotema asigiria Balaam atiar, “Mere eoŋ akonisigiria, naibwanen ijo kaiiarakon kere aitodol lolo? Etapit tope eoŋ aikonanakin jo kwaŋin?” Kobala ebe, “Mam.”</span></span></div><div class="ChapterContent_p__dVKHb"><span data-usfm="NUM.22.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 21:19; 2 Ika 6:17; 1 Siit 21:16; Luk 24:16; Yob 8:20; Awa 11:2; Yer 3:25.  </span></span><span class="ChapterContent_content__RrUqA"> Kosodi kitwekeny EJAKAIT akonye nuka Balaam, koany emalaika loka EJAKAIT ebwoi korot, ka ekekileŋ eutuno kakanike: kitulur akekou, kibiror ebuburia, </span></span><span data-usfm="NUM.22.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 23:4; Awa 28:6; Mik 6:5; Asw 13:10; 2 Pet 2:14,15.</span></span><span class="ChapterContent_content__RrUqA"> Kobala emalaika loka EJAKAIT ebe, “Kanukinyo icaracaraa akonisigiria aatenak ŋun auni? Koany, alom asurokin jo, naarai epagal akonilosit kakonyeneka: </span></span><span data-usfm="NUM.22.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kaanyu asigiria eoŋ, abu kibelokin kakonyeneka aatenak ŋun auni: arai kemam ibelokino kamaka, abeit kwana tikaar jo, tiketajar ŋes.” </span></span><span data-usfm="NUM.22.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 26:21; 2 Sam 12:13.</span></span><span class="ChapterContent_content__RrUqA"> Kobala Balaam emalaika loka EJAKAIT ebe, “Adiaka eoŋ: naarai mam ajeni ebe ibwoi ijo korot asurokin eoŋ: asa kwana, arai kitakadikinit jo, aboŋori do,” </span></span><span data-usfm="NUM.22.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kotema emalaika loka EJAKAIT Balaam atiar, “Kolot kituna: konye akirot bon nakalimokini jo, nipenin inera.” Kosodi koloto Balaam kalukapolok luka Balak.</span></span></div><div class="ChapterContent_p__dVKHb"><span data-usfm="NUM.22.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 14:17; 18:2; Any 18:7; 1 Sam 13:10; Asw 28:15.  </span></span><span class="ChapterContent_content__RrUqA"> Kepupu Balak ebe abu Balaam, koloma airiamun kaŋes ore loka Moab, loejai oikor loka Arunon, loejai osaŋe loka eikor. </span></span><span data-usfm="NUM.22.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kobala Balak Balaam ebe, “Mam abu keyakikinite kaimaimait anyaraun jo? Kanukinyo mam ibu kobunio mamaka? Mam kereka apedori eoŋ aitopoloor jo koraun lokaibuses?” </span></span><span data-usfm="NUM.22.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:14; 2 Siit 18:13.</span></span><span class="ChapterContent_content__RrUqA"> Kobala Balaam Balak ebe, “Koany, abu neijai: ejai kwana eoŋ apedor kere einer adiokirot? Akirot naibwaikini Edeke aitukuka, nipenin alimuni.” </span></span><span data-usfm="NUM.22.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kolototo Balaam ka Balak, kodolo Kiriatkusot, </span></span><span data-usfm="NUM.22.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Koinak Balak asuban nuka imoŋin ka imerekekin, kijukak da Balaam, ka ikapolok luajaas kaŋes.</span></span></div><div class="ChapterContent_p__dVKHb"><span data-usfm="NUM.22.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.22.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 12:2; 2 Siit 11:15; Yer 48:35.  </span></span><span class="ChapterContent_content__RrUqA"> Kosodi kanen kiwala akwap, koyana Balak Balaam, kitodoka ŋes aiboisio nuiceleleete nuka Baal, kosesen kanen neasaŋitos ituŋa kere.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 22<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.22">Learn More About Ebaibuli</a></div>