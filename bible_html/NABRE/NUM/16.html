<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 16</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.16" class="ChapterContent_chapter__uvbXo">
         <div class="ChapterContent_label__R2PLt">16</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.16.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yud 1:11.  </span></span><span class="ChapterContent_content__RrUqA"> Kosodete Kora, okoku loka Isekar, okoku loka Kokat, okoku loka Lebi, nepepe ka Datan ka Abiram, odwe luka Eliab, ka On, okoku loka Pelet, odwe luka Reuben, ayaŋaar ituŋa: </span></span><span data-usfm="NUM.16.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 26:9.</span></span><span class="ChapterContent_content__RrUqA"> Konyout kakonyen nuka Musa, nepepe kice kodwe luka Isirael, ikapolok akwat aarei ka akaisakany luka ekodet, luanyaraunitai aurianet, ituŋa luajenas; </span></span><span data-usfm="NUM.16.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 106:16; Any 19:6; 29:45.</span></span><span class="ChapterContent_content__RrUqA"> Kotukonokinos aluikin Musa ka Aaron, kolimokis kes ebe, “Idakakina yes nuipu, kwabo elaunit ekodet kere, ninidiopet kakesi, ejai EJAKAIT kakes: kanukinyo do idakakinotor yesi ikulepek aitelekar atukot naka EJAKAIT?” </span></span><span data-usfm="NUM.16.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:6.</span></span><span class="ChapterContent_content__RrUqA"> Kepupu Musa, kibiror ebuburia: </span></span><span data-usfm="NUM.16.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Tim 2:19; Leb 21:6-12; Any 28:1; 1 Sam 2:28; Sab 105:26; Leb 10:3; Esk 40:46.</span></span><span class="ChapterContent_content__RrUqA"> Kolimok Kora ka ipaupake kere ebe, “Moi tupuruc itoduni EJAKAIT lueraas luke, ka yenikalaunan, isudunyikini mamake: nol Ioeseuni ŋesi isudunyikini mamake. </span></span><span data-usfm="NUM.16.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kiswamata kwanata; koyanaasi yesi aisupuruneta, Kora ka ipaupake kere; </span></span><span data-usfm="NUM.16.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kibwaikis akim toma, kibwaikis da lukisupurununo toma kakonyen nuka EJAKAIT moi: ejaun kwana ebe etuŋanan loeseuni EJAKAIT, elauni ŋol; idakakina yes nuipu, yes odwe luka Lebi.” </span></span><span data-usfm="NUM.16.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema Musa Kora atiar, “Kopupokisi do yes odwe luka Lebi: </span></span><span data-usfm="NUM.16.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 18:23; Isa 7:13; Ikis 10:8.</span></span><span class="ChapterContent_content__RrUqA"> Erai kereka akirot naedit kamakus, Edeke loka Isirael agitun yes kokodet loka Isirael, aisukunyikin yes mama ejai; aijaanakin toma owema lokalaunan loka EJAKAIT, ka abwoenen kakonyen nuka ekodet aijaanakin kes; </span></span><span data-usfm="NUM.16.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kisukuny ŋesi jo, ka iinacanakon kere odwe luka Lebi nepepe kajo? Imootos yesi da esasedotene? </span></span><span data-usfm="NUM.16.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:8; 1 Kor 3:5.</span></span><span class="ChapterContent_content__RrUqA"> Kanuka ŋun ijo ka ipaupakon kere itukonokinos nepepe aluikin EJAKAIT: ka Aaron da, iŋai bo ŋesi loirurumakinitos yesi?”</span></span></div><div class="ChapterContent_p__dVKHb"><span data-usfm="NUM.16.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kijuka Musa anyaraun Datan ka Abiram, odwe luka Eliab: kotemasi atiar, “Mam sio kibuni: </span></span><span data-usfm="NUM.16.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 2:14; Asw 7:27,35.</span></span><span class="ChapterContent_content__RrUqA"> Erai kereka akirot naedit ijo aitonyoun sio kakwap naeleleete akile ka esik, aarakin sio amodiŋ, kwabo ituluoro bon ekapolon lokiyait sio? </span></span><span data-usfm="NUM.16.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:8; Leb 20:24.</span></span><span class="ChapterContent_content__RrUqA"> Bobo da mam jo kitolomarit sio akwap naeleleete akile ka esik, karaida ainakin airum imanikoria ka amanat nuka imusabibun: mere imod ijo ituŋa lu? mam sio kibuni.” </span></span><span data-usfm="NUM.16.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:4,5; 1 Sam 12:3; Asw 20:33; 2 Kor 7:2.</span></span><span class="ChapterContent_content__RrUqA"> Konyunyurikin Musa noi, kolimok EJAKAIT ebe, “Sirikieam ainakinetekec: mam eoŋ ayanaarit adiopesigiria kamakee, karaida aisirieb idiopet kakesi.” </span></span><span data-usfm="NUM.16.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kotema Musa Kora atiar, “Kojaun ijo moi ka ekodetekon kere, akonyen nuka EJAKAIT, ijo ka kes, ka Aaron: </span></span><span data-usfm="NUM.16.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Koyana ninituŋanan kayesi akeisupurunet kibwaik lukisupurununo toma, koyanaasi mama ejai EJAKAIT ninitunanan akeisupurunet, aisupuruneta akwat aarei ka akaisakany; ijo da, ka Aaron, ninirunanan akeisupurunet.” </span></span><span data-usfm="NUM.16.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Koyanaasi ninirunanan akeisupurunet, kibwaikis akimian toma, kibwaikis da lukisupurununo, kobwaata kokek loka ewema loka airiamunun nepepe ka Musa ka Aaron. </span></span><span data-usfm="NUM.16.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:7,10; Leb 9:6,23.</span></span><span class="ChapterContent_content__RrUqA"> Kotukok Kora ekodet kere kiteos kakes kokek loka ewema laka airiamunun: kitakanikin aibuses naka EJAKAIT ekodet kere.</span></span></div><div class="ChapterContent_p__dVKHb"><span data-usfm="NUM.16.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kotema EJAKAIT Musa ka Aaron atiar, </span></span><span data-usfm="NUM.16.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:17; Yer 51:6; Asw 2:40; Apu 18:4; Any 32:10; 33:5; Sab 73:19; Isa 37:36.</span></span><span class="ChapterContent_content__RrUqA"> “Kogitaros yesi ka ekodet kalo, kamudia kes katipet.” </span></span><span data-usfm="NUM.16.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 12:10; Lim 12:7; Isa 57:16; Sek 12:1; Bur 12:9; 2 Sam 24:17; 1 Siit 21:17; Esk 18:20.</span></span><span class="ChapterContent_content__RrUqA"> Kibiroros ebuburia, kotemasi atiar, “Wu Edeke, Edeke loka imoyon luka lukaiarak kere, inyunyurikini ijo ekodet kere kediaka ediopetunanan?” </span></span><span data-usfm="NUM.16.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.16.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">“Kolimok ekodet ebe, Konyoutu kowema loka Kora, ka Datan ka Abiram.”</span></span></div><div class="ChapterContent_p__dVKHb"><span data-usfm="NUM.16.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Konyou Musa kolot mama ejai Datan ka Abiram; kotupito da ŋes imakio luka Isirael. </span></span><span data-usfm="NUM.16.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:12; Isa 52:11; Asw 2:40; 2 Kor 6:17; Apu 18:4.</span></span><span class="ChapterContent_content__RrUqA"> Kiner kekodet atiar, “Konyoutu, kenaiŋaito, koweman luka ituŋa lu lukaronok, ido sirikitina idioborekec, kinyeis amudiario kotoma adiakaretakec kere.” </span></span><span data-usfm="NUM.16.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 9:4; Awa 16:18.</span></span><span class="ChapterContent_content__RrUqA"> Konyout kowema loka Kora, ka Datan ka Abiram, kanoliwai: kolomut Datan ka Abiram, kobwaata kokekia luka iwemanakec, ka akecenor ka odwekec, ka ikeeedwe ludidik. </span></span><span data-usfm="NUM.16.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:12; Ikis 18:22; Sek 2:9; Yer 23:16; Esk 13:17; Yok 5:30.</span></span><span class="ChapterContent_content__RrUqA"> Kotema Musa atiar, “Iienunete kanu ebe EJAKAIT keiukunit eoŋ aswam aswamisio nu kere; naarai mam eswamat kes kanukaŋ, </span></span><span data-usfm="NUM.16.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:5; 32:34; Yob 35:15; Isa 10:3; Yer 5:9; Aku 4:22.</span></span><span class="ChapterContent_content__RrUqA"> Arai ketwaka ituŋa lu atwanare naka ituŋa kere, ido arai kedoikis kes nuedoonokinete ituŋa kere; ŋes atemar ebe mere EJAKAIT kejukunit eoŋ. </span></span><span data-usfm="NUM.16.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 31:3; Isa 28:21; Sab 55:15; Apu 9:2.</span></span><span class="ChapterContent_content__RrUqA"> Konye arai kiswamau EJAKAIT ibore yenikitetet, koon akwap akeituk, kosodi ailikor kes, ka luejaatar kere, kolomasi aipany ejarete; ŋes do ijenuniata ebe amwana ituŋa lu EJAKAIT.”</span></span></div><div class="ChapterContent_p__dVKHb"><span data-usfm="NUM.16.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 26:10; 27:3; Ikis 11:6; Sab 106:17.  </span></span><span class="ChapterContent_content__RrUqA"> Kosodi kanen, enetakini ŋesi einer akiro nun kere, kocila akwap naabwoiata kesi: </span></span><span data-usfm="NUM.16.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:22.</span></span><span class="ChapterContent_content__RrUqA"> Koona akwap aitukuke, kiliko kes, ka ikaliakec ka ituŋa kere luaraas luka Kora, ka ikeceboro kere. </span></span><span data-usfm="NUM.16.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kwaŋin kes, ka luaiaatatar kere kolomasi aipany ejarete: kobunak akwap kes, kooliosi katukot. </span></span><span data-usfm="NUM.16.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kokera luka Isirael kere luerimorito kes kepuput aimonyokec: naarai abakas ebe, “Kinyek akwap ailikor oni da.” </span></span><span data-usfm="NUM.16.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 11:1; Leb 10:2; Sab 106:18.</span></span><span class="ChapterContent_content__RrUqA"> Kobu akim kama ejai EJAKAIT, konyama ituŋa nul akwat aarei ka akaisakany luainakinete lukisupurununo.</span></span></div><div class="ChapterContent_p__dVKHb"><span data-usfm="NUM.16.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.16.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">“Kolimok Eleasar okoku loka Aaron esasedoti kolema aisupuruneta kaneecweere, kiweliwel akim; naarai eraas nukalaunak; </span></span><span data-usfm="NUM.16.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 20:2; Kbk 2:10; Mar 17:10; 26:10; Esk 14:8; 1 Kor 10:11; 2 Pet 2:6.</span></span><span class="ChapterContent_content__RrUqA"> Aisupuruneta ŋun nuka ikadiakanarak nuegelito aiiarakec, itatai kes aipadalikin arapia etem; naarai apotu koinakis kes mama ejai EJAKAIT, kanuka nun eraas nukalaunak: ido eraunos aanyunet mama ejaas idwe luka Isirael.” </span></span><span data-usfm="NUM.16.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Koyana Eleasar esasedoti aisupuruneta nuka aisinit, nuainakinito luecweio; kotatata kes aitaraun arapetait naka etem: </span></span><span data-usfm="NUM.16.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 3:38; 18:4-7; 1 Ika 13:1.</span></span><span class="ChapterContent_content__RrUqA"> Araun aisiitunet mama ejaas idwe luka Isirael, ebe sirielonwait lomam erai loka aur naka Aaron, kikunyu aicwe lukisupurununo kakonyen nuka EJAKAIT; kinyek aiput Kora ka ipaupake: kwape kelimokinia ŋes EJAKAIT kama ka Musa,</span></span></div><div class="ChapterContent_p__dVKHb"><span data-usfm="NUM.16.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.16.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 14:2; Sab 106:13,26; Mat 5:11; Asw 21:28; 2 Kor 6:8.  </span></span><span class="ChapterContent_content__RrUqA"> Konye kapaaran naatupakini kirurumak ekodet kere loka idwe luka Isirael Musa ka Aaron, ebe, “Iarata yesi ituŋa luka EJAKAIT.” </span></span><span data-usfm="NUM.16.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:7,10; 24:16; 40:34; Leb 9:23; Mar 14:10.</span></span><span class="ChapterContent_content__RrUqA"> Kosodi ketukokin atukot aluikin Musa ka Aaron, kiteoto owema loka airiamunun: ido koany, korapia edou, kotakanu da aibuses naka EJAKAIT. </span></span><span data-usfm="NUM.16.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kopotu Musa ka Aaron kinaren kewema loka airiamunun. </span></span><span data-usfm="NUM.16.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.16.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:6; 1 Siit 21:16; Mat 26:39.</span></span><span class="ChapterContent_content__RrUqA"> “Konyou kokodet kalo, kamudia kes katipet.” Kibiroros ebuburia. </span></span><span data-usfm="NUM.16.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:6; Mar 1:53; 11:33; 18:5; Yos 7:1; 22:18; 1 Sam 6:19; 2 Sam 24:1; Sab 106:29; 1 Siit 27:24.</span></span><span class="ChapterContent_content__RrUqA"> Kotema Musa Aaron atiar, “Koyaŋa aisupurunetekon, kibwaik akim nakotem toma, kibwaik da lukisupurununo, koyana katipet neejai ekodet, kolueo kes: naarai alomu anyunyura kama ejai EJAKAIT; ageu da atular.” </span></span><span data-usfm="NUM.16.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Koyaŋa Aaron kwape alimokinia Musa, koker kidin kekodet; ido koany, ageuna atular kotuna: kibwaik lukisupurununo, koluc iruna, </span></span><span data-usfm="NUM.16.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 24:16,17,25; Yob 33:24; Sab 106:30; Mat 20:28; 1 Ses 1:10; Bur 7:24; Yak 5:16.</span></span><span class="ChapterContent_content__RrUqA"> Kobwo ŋesi kokidin kalukatwak ka lukajarak; kitananai atular. </span></span><span data-usfm="NUM.16.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Ido luapotu kotwaka kanuka atular emwaasi ilukumin itomon ka luonon ka akwat akanykaarei, komam imarakinitai luatwakete kanuka akiro nuka Kora. </span></span><span data-usfm="NUM.16.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Kobono Aaron mama ejai Musa okek loka ewema loka airiamunun: kitananai atular.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 16<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.16">Learn More About Ebaibuli</a></div>