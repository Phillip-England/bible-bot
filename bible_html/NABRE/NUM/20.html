<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Aimario 20</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="NUM.20" class="ChapterContent_chapter__uvbXo">
         <div class="ChapterContent_label__R2PLt">20</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="NUM.20.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 33:36; 26:59; Any 15:20.  </span></span><span class="ChapterContent_content__RrUqA"> Kodoloto idwe luka Isirael, ekodet kere, amodiŋ naka Sin kolap losodit: kiboikinos ituŋa Kades; kotwanik Miriam nen, kidaikinai da nen. </span></span><span data-usfm="NUM.20.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 17:1-7; 16:2,7-12; Mar 16:19,42; 21:5; 1 Kor 10:10.</span></span><span class="ChapterContent_content__RrUqA"> Komamikis ekodet akip: kotukonokinos nepepe aluikin Musa ka Aaron, </span></span><span data-usfm="NUM.20.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:2; Any 17:2; Mar 11:1,33; 14:37; 16:32,33,49; Aku 4:9.</span></span><span class="ChapterContent_content__RrUqA"> Kitoŋolopata ituŋa Musa, kobalas ebe, “Tiejok arai katwakito naatwakiata iinaeanakosi kakonyen nuka EJAKAIT! </span></span><span data-usfm="NUM.20.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 5:21; 17:3; Mar 11:5; Sab 106:21; Asw 7:35,40.</span></span><span class="ChapterContent_content__RrUqA"> Kanukinyo iyauniata atukot naka EJAKAIT amodiŋ na, atwanikin ne, isio ka ibarenekosi da? </span></span><span data-usfm="NUM.20.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kanukinyo kitolomuniata sio koMisiri, ayaun sio aibois na nakaronon? emameete aibois na ikinyom, karaida itinin, karaida imusabibun, karaida akamamagan; emameete da adisikip numatan.” </span></span><span data-usfm="NUM.20.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:5.</span></span><span class="ChapterContent_content__RrUqA"> Konyoutu Musa ka Aaron kakonyen nuka ekodet kolototo okek loka ewema loka airiamunun, kibiroros ebuburia: kitaanyikin kes aibuses naka EJAKAIT, </span></span><span data-usfm="NUM.20.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kotema EJAKAIT Musa atiar, </span></span><span data-usfm="NUM.20.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 17:5; Nek 9:15; Sab 78:15,16; Isa 43:20.</span></span><span class="ChapterContent_content__RrUqA"> “Kolem ebela, kotukok ekodet, ijo ka Aaron onacekon, kinerata yesi katiiba kakonyenekee, ebe koinak akekipi; iinuni do kes akipi nuelomunete katiiba: kwaŋin iinakini ekodet ka ibarenekee aimat.” </span></span><span data-usfm="NUM.20.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 17:10.</span></span><span class="ChapterContent_content__RrUqA"> Kolem Musa ebela kakonyen nuka EJAKAIT, kwape kicorakinia.</span></span></div><div class="ChapterContent_p__dVKHb"><span data-usfm="NUM.20.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.20.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 106:33.  </span></span><span class="ChapterContent_content__RrUqA"> Kotukokis Musa ka Aaron ekodet kakonyen nuka atiiba, kotema kes atiar, “Aso kopuputu, yes lukepali; kitolomuni isio akipi kati iba kana kanukus?” </span></span><span data-usfm="NUM.20.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yak 1:20; Any 17:6; Ikis 8:15; 1 Kor 10:4.</span></span><span class="ChapterContent_content__RrUqA"> Kikeu Musa akekan, kinom atiiba kekebela irwan aarei; kolomut akipi nuipu, komat ekodet ka ikecebaren, </span></span><span data-usfm="NUM.20.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 27:14; Ikis 3:26; Leb 10:3; Esk 20:41; 36:23; 1 Pet 3:15.</span></span><span class="ChapterContent_content__RrUqA"> Kobala EJAKAIT Musa ka Aaron ebe, “Naarai mam ipotu kiyuut eoŋ, aitalaun eoŋ kakonyen nuka idwe luka Isirael, kanuka ŋun mam yes itolomarete ekodet lo toma akwap naainak kes.” </span></span><span data-usfm="NUM.20.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 95:8.</span></span><span class="ChapterContent_content__RrUqA"> Ŋun kes akipi nuka Meriba;</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">20:13</span><span class="ft">  </span><span class="ft">Meriba Apoiouke Aŋolopa.</span></span></span><span class="ChapterContent_content__RrUqA"> naarai apotu idwe luka Isirael kitonolopata EJAKAIT, kitodik akelaunit kotomakec.</span></span></div><div class="ChapterContent_p__dVKHb"><span data-usfm="NUM.20.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.20.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 11:16,17; Ikis 23:7; Oba 1:10,12.  </span></span><span class="ChapterContent_content__RrUqA"> Kijuka Musa ikiyakia anyoun koKades alosit mama ejai ekabaka loka Edom atiar, “Ebala kwanata onaeekon Isirael ebe, Ŋeni aitaaritoi kere naapotu kajaunotor: </span></span><span data-usfm="NUM.20.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kwape ejesarotor lukapapaakosi toma Misiri, keboioto kotoma Misiri ikar luipu; kiticanata da Imisirian sio ka lukapapaakosi; </span></span><span data-usfm="NUM.20.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 2:23; 3:7; Asw 7:35.</span></span><span class="ChapterContent_content__RrUqA"> Ido nakimonyia mama ejai EJAKAIT, abu kopup ekosiporoto, kijuk emalaika, kitolom sio koMisiri: ido ko any, kijai toma Kades, ere loejai osanc loka eikorukon: </span></span><span data-usfm="NUM.20.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:22.</span></span><span class="ChapterContent_content__RrUqA"> Kenaiijait, koeamak ketoroto toma akwapukon: mam sio kitori toma omanikoria karaida omanikoria luka emusabibu, ido mam kimasi akipi nuka atanin: kideri erot loka eka baka, mam kipaari akan nakoteten karaida akan nakokediany, aitodol nekituboror koikorukon.” </span></span><span data-usfm="NUM.20.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kotema Edom ŋes atiar, “Mam itori tomaka, kenye asurokin jo kekilen.” </span></span><span data-usfm="NUM.20.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 2:6,28.</span></span><span class="ChapterContent_content__RrUqA"> Kotemasi idwe luka Isirael atiar, “Kideri isio erot lokapolon: arai kiimat isio akonikipi, eoŋ ka ibareneka, kataeakini jo etiaiakee: koeamakinai eoŋ ketor kakejeneka, komam eswamai ieebore kere.” </span></span><span data-usfm="NUM.20.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:41; 32:6; Tub 11:17; Sab 120:7; Esk 35:5,11; Amo 1:11.</span></span><span class="ChapterContent_content__RrUqA"> Kotema atiar, “Mam itori.” Kolom Edom ka ituŋa luipu asurokin ŋes kakan nakagogoŋ, </span></span><span data-usfm="NUM.20.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 2:27,29; Tub 11:18; Rom 12:18; Bur 12:14.</span></span><span class="ChapterContent_content__RrUqA"> Kimik kwaŋin Edom Isirael aitor oikoruke: kanuka ŋun kibelokin Isirael anyoun kaneajai ŋesi.</span></span></div><div class="ChapterContent_p__dVKHb"><span data-usfm="NUM.20.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="NUM.20.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 33:37; 21:4.  </span></span><span class="ChapterContent_content__RrUqA"> Kolototo anyoun koKades: kodoloto idwe luka Isirael, ekodet kere, moru Kor. </span></span><span data-usfm="NUM.20.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema EJAKAIT Musa ka Aaron komoru Kor, kariri naka eikor loka akwap naka Edom atiar, </span></span><span data-usfm="NUM.20.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 25:8; Mar 27:13; Isa 57:1,2; Bur 12:23.</span></span><span class="ChapterContent_content__RrUqA"> “Eyanaario Aaron mama ejaas iketuŋa: naarai mam elomari toma akwap naainak idwe luka Isirael, naarai ipotu kipaliikis akakirot kakipi nuka Meriba. </span></span><span data-usfm="NUM.20.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:50.</span></span><span class="ChapterContent_content__RrUqA"> Aso koyana Aaron ka Eleasar okokuke, kitodoka kes moru Kor: </span></span><span data-usfm="NUM.20.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kolae inapen luka Aaron, kitanap kes Eleasar okokuke: eyanaario Aaron mama ejaas iketuŋa, etwanikini nina.” </span></span><span data-usfm="NUM.20.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kiswama Musa kwape kicorakinia ŋes EJAKAIT: kodokasi moru Kor kakonyen nuka ekodet kere, </span></span><span data-usfm="NUM.20.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:29; Mar 33:38; Ikis 10:6; Mar 23:10; Yob 30:23; Awa 14:32; Kos 13:14; Apu 14:13.</span></span><span class="ChapterContent_content__RrUqA"> Kolaca Musa inapen luka Aaron, kitanap Eleasar okokuke; kotwanik Aaron nen kuju moru: kodokut Musa ka Eleasar komoru. </span></span><span data-usfm="NUM.20.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 50:3,10; Ikis 34:8.</span></span><span class="ChapterContent_content__RrUqA"> Keanyu ekodet kere ebe atwana Aaron, kibworoto lukokek loka Isirael Aaron apaarasia akaisauni.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Aimario 20<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=NUM.20">Learn More About Ebaibuli</a></div>