<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Esera 9</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EZR.9" class="ChapterContent_chapter__uvbXo">
         <div class="ChapterContent_label__R2PLt">9</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EZR.9.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 9:2; Ikis 12:30.  </span></span><span class="ChapterContent_content__RrUqA"> Kosodi kedaut aswam akiro nun kere, kekunyakis ikapolok eoŋ, kobalasi atiar, “Mam etiakara ituŋa luka Isirael, ka isasedotin ka Ilebin kotuna luka akwapin, iswamaete kwape ejaatar italesiakee, luka Ikanaanin, ka Ikitin, ka Iperisin, ka Iyebusin, ka Imonain, ka Imoabin, ka Imisirian, ka Imorain da. </span></span><span data-usfm="EZR.9.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:3; Any 22:31; 2 Kor 6:14.</span></span><span class="ChapterContent_content__RrUqA"> Naarai emanyete apesurukec, komanyanakinete odwekee da; kwaijin kinyalinyalun aur nakalaunan katekerin nuka akwapin: cebo, akan naka ikapolok ka ikayaitok ŋes ageiki adiakanar ŋin.” </span></span><span data-usfm="EZR.9.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 15:2; Sab 143:4.</span></span><span class="ChapterContent_content__RrUqA"> Naapupunio akirot nin, kacil anapitoka ka elouka, kenyul itima luka akouka ka lukopenekika, kasala eboie kaumokinit. </span></span><span data-usfm="EZR.9.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 10:3; Isa 66:2; Any 29:39.</span></span><span class="ChapterContent_content__RrUqA"> Kotukonokinos neaiai kere luamaranete kakiro nuka Edeke loka Isirael, kanuka aidiak naka nul kaluejoreoritai; kasala eboie kaumokinit aitodol ainakinet naka eboŋ. </span></span><span data-usfm="EZR.9.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 9:29.</span></span><span class="ChapterContent_content__RrUqA"> Kosodi keinakini ainakinet naka eboŋ, kanyou kaisilarika, kociliciluna anapitoka ka elouka; kakukokini kakuninika, kariono akakanin mama ejai EJAKAIT Ekadeke; </span></span><span data-usfm="EZR.9.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 9:7.</span></span><span class="ChapterContent_content__RrUqA"> kener atiar, “Wu Ekadeke, keruma eoŋ ileic, kekamu aitirir aitonyoun akonyeneka mama ijai, wu Ekadeke: naarai eyatakinos numam adolitekosi adepar akwesikosi, apoloor agwaunitekosi adolo toma akuj. </span></span><span data-usfm="EZR.9.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 106:6; Ikis 28:36.</span></span><span class="ChapterContent_content__RrUqA"> Ageun kapaarasia nuka lukapapaakosi kidiakanari akiro nukos kiton lolo; kanuka numam adolitekosi, ŋes kiinakinere sio, ka ikosikabakan, ka isasedotinikosi akanin nuka ikabakan luka akwapin, neejai ekileŋ, ka aijoreorio, ka anasio, ka aisurumio da ileic, kwape lolo. </span></span><span data-usfm="EZR.9.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 13:3.</span></span><span class="ChapterContent_content__RrUqA"> Kwana da, kapak naeuriana, etodun asianut naebuni kama ejai EJAKAIT Ekosideke, aideikin aatoŋot naaku, kainakini da sio aseitoit kaiboisike nakalaunan, kitacaik Edeke akosikonye, kainakini da adioisikwarunio kobulesenekosi. </span></span><span data-usfm="EZR.9.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 9:36; Sab 136:23; Esr 7:28; Isa 5:2.</span></span><span class="ChapterContent_content__RrUqA"> Naarai kirai ibulesin; konye mam Edeke kinyeinit sio kobulesenekosi, konye kiyataki aitimio kakonyen nuka ikabakan luka Perusia, ainakin sio aikwarun, ka aiduk etogo loka Edekekosi, aiteteun da aaponoruke, ainakin da sio arwatat koYuda ka Yerusalem.</span></span></div><div class="ChapterContent_p__dVKHb"><span data-usfm="EZR.9.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EZR.9.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">“Aso do, wu Edekekosi, kineri anu akaulo kanun? Naarai kipou kenyeis akoniicorakineta, </span></span><span data-usfm="EZR.9.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">nuibu kicorak kama kikonikejaanakinak inabin, ebe, ‘Akwap nailomarete airum, ŋes akwap namam elai kanuka amamus aila naka ituŋa luka akwapin, kanuka italesiakec, luesilelebata asilianutukec epuai kepuai da. </span></span><span data-usfm="EZR.9.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:32; Ikis 7:3; Yos 23:12; Ikis 23:6; 2 Siit 19:2; Age 18:19; Awa 13:22.</span></span><span class="ChapterContent_content__RrUqA"> Aso do sirikikorakis akusipesur otelepaikec, karaida amanyanakin ikusitelepai akecepesur, siriikotononos ainapakinikee karaida asulianyikec ikar kere: tetere igogonooros, inyamete ajokis naka akwap, inyeiniata ikusidwe araun airumet ikar kere.’ </span></span><span data-usfm="EZR.9.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ido kedautu nun adolokin sio kanuka aswamisiokosi nueroko, kanuka agwaun akiro nuepolok, naarai ijo Ekosideke ibu kitican sio kwabo mere kwape ibusakinitor numam adolitekosi, koinak sio aatoŋot kwape na. </span></span><span data-usfm="EZR.9.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:32,33; Tub 2:2; Yok 5:14; 2 Pet 2:20; 2 Kor 6:14.</span></span><span class="ChapterContent_content__RrUqA"> Kibili kereka bobo isio aicorakinetakon, karaunos ikamurak luka atekerin nuiswamaete italesia nul? Ti mam kinyunyuranakini aitodol nekimudiaria, komamei aatoŋot, karaida luekuete? </span></span><span data-usfm="EZR.9.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 9:33; Dan 9:14; Rom 3:19; Sab 130:3.</span></span><span class="ChapterContent_content__RrUqA"> Wu EJAKAIT, Edeke loka Isirael, irai ijo loidolit; naarai kisalaki isio kirai aatoŋot naaku, kwape eiaar lolo: koany, kija kakonyenekon kagwaunetekosi; naarai emamei loepedori aibwo kakonyenekon kanuka nun.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Esera 9<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EZR.9">Learn More About Ebaibuli</a></div>