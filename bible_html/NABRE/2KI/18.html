<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kosodi kanen kokaru lokiwuniet loka Kosea okoku loka Ela ekabaka laka Isirael, kogcu Kesekia okoku loka Akas ekabaka loka Yuda airum. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 28:27; 29:1.</span></span><span class="ChapterContent_content__RrUqA">  </span></span><span data-usfm="2KI.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kerai loka ikar akaisaarei ka lukany egeuni airum; kirumak ikar akaisaarci ka lukanykaonon koYerusalem; ekiror loka totoke kerai Abi akoku naka Sekaria, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 29:1.</span></span><span class="ChapterContent_content__RrUqA">  </span></span><span data-usfm="2KI.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kiswama nuejok kakonyen nuka EJAKAIT, kwape ajaatar kere nueswamai papaake Daudi. </span></span><span data-usfm="2KI.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kolema aiboisio nuiceleleete, kobil ipirin, koiepejep Asera: komunyumuny emun loka aisinit loasubi Musa: naarai aitodol apaarasia nun korina idwe luka Isirael isupuruunekinete ŋes lueuru maa: komaik ŋes Nekusutan.</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">18:4</span><span class="ft">  </span><span class="ft">Nekusutan Atolouhe lbore yenika aisinit.</span></span></span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 31:1; Mar 21:9.</span></span></span></div><div class="ChapterContent_p__dVKHb"><span data-usfm="2KI.18.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Komuno EJAKAIT, Edeke loka Isirael; akauloke emamei lueputori ŋes kokabakan kere luka Yuda, karaida luageikincte ŋes. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:10; 2 Siit 32:7,8; Yob 13:5; 27:1,2; Mat 27:43; Pes 1:12; 2 Ika 23:25.</span></span><span class="ChapterContent_content__RrUqA">  </span></span><span data-usfm="2KI.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Naarai abu kimorikikin ka EJAKAIT, mam abu konyou katupit ijes, konye koricite aicorakinetake, nueeorakin EJAKAIT Musa, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 10:20; Yos 23:8.</span></span><span class="ChapterContent_content__RrUqA">  </span></span><span data-usfm="2KI.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koiai EJAKAIT kaŋes: nealomanari kere kokerianar: kipaliik ŋesi ekabaka laka Asuria, mam abu kijaanak. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 39:2,3; 2 Siit 15:2; Sab 46:11; 60:12; Mat 1:23; 1 Sam 18:5; 2 Ika 16:7.</span></span><span class="ChapterContent_content__RrUqA">  </span></span><span data-usfm="2KI.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kodany Ipilisitian kiton Gasa ka iikorunoke; ageun kotogo kaloeoj loka ikedarak kiton ore lokebwaitai. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 4:41; Isa 14:29.</span></span></span></div><div class="ChapterContent_p__dVKHb"><span data-usfm="2KI.18.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kosodi kanen kokaru lokiwononet loka ekabaka Kesekia, ŋes ekaru lokikanyetekaarei loka Kosea okoku loka Ela ekabaka loka Isirael, kobu Salumaneser ekabaka loka Asuria asurokin Samaria, kirigau. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:3.</span></span><span class="ChapterContent_content__RrUqA">  </span></span><span data-usfm="2KI.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosodi ketuboros ikar iuni kiruma: ŋes ekaru lokikanyetekape loka Kesekia, ŋes ekaru lokikanyetekaonon loka Kosea ekabaka loka Isirael, kirumai Samaria, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:6.</span></span><span class="ChapterContent_content__RrUqA">  </span></span><span data-usfm="2KI.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kijoreo eka baka loka Asuria Isirael ayaŋaar Asuria, kibwaik kes Kala, ka Kabor, ariri kecor loka Gosan, oreria da luka Imedin: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 5:26.</span></span><span class="ChapterContent_content__RrUqA">  </span></span><span data-usfm="2KI.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Naarai mam apotu korimakis eporoto loka EJAKAIT Ekecedeke, konye kodiakasi aitutuketeke, kere da nueeorakini Musa ekejaanakinan loka EJAKAIT, konero akiirar, karaida aswam. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 17:7; 1 Ika 9:6; Dan 9:6,10.</span></span></span></div><div class="ChapterContent_p__dVKHb"><span data-usfm="2KI.18.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kokaru lokitomonet kaoŋon loka ekabaka Kesekia, kobu Senakarib ekabaka loka Asuria asurokin ireria kere luka Yuda lukebwaitai, kirum. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 32:1; Isa 36:1.</span></span><span class="ChapterContent_content__RrUqA">  </span></span><span data-usfm="2KI.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kijukak Kesekia ekabaka loka Yuda ekabaka loka Asuria Lakis ebe, “Adiak eoŋ; kinyeinai kobono: lukitubokini ijo eoŋ acamuni.” Kotuboki ekabaka loka Asuria Kesekia ekabaka loka Yuda atalatan akwat auni nuka epuesa ka atalatan akaisauni nuka esabu, </span></span><span data-usfm="2KI.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi Kesekia ainakin ŋes cpuesa kere loadumuna kotogo loka EJAKAIT, koboro da luka akais nuipu lukotogo loka ekabaka. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 15:15-19; 2 Ika 12:18; 16:8; 2 Siit 12:9; 28:21.</span></span><span class="ChapterContent_content__RrUqA">  </span></span><span data-usfm="2KI.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kapak kaŋin kikisunun Kesekia esabu kokirigin luka eyekalu loka EJAKAIT, kopirin da lueladaarit Kesekia ekabaka loka Yuda, koinak ekabaka loka Asuria, </span></span><span data-usfm="2KI.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kijuka ekabaka loka Asuria Taratan ka Rab-saris ka Rabasake anyoun koLakis mama ejai eka baka Kesekia kaiore naepol Yerusalem, Kodokasi kopotu Yerusalem, Kedoloto, kopotu kobwaata kariri kaleles naka atapar nakokuju, korot loka emanikor loka ekelotan igoen, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 7:3.</span></span><span class="ChapterContent_content__RrUqA">  </span></span><span data-usfm="2KI.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kedaut anyaraun ekabaka, kolom neeiaas Eliakim okoku loka Kilikia, loapolokinit ekal, ka Sebuna ekewadikan, ka Yoa okoku loka Asap ekesiitonokinan.</span></span></div><div class="ChapterContent_p__dVKHb"><span data-usfm="2KI.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotema Rabasake kes atiar, “Kolimokis do Kesekia ebe, ‘Inera ekabaka lokapolon, eka baka loka Asuria, kwanata ebe, Amuno naanyoin naimuno?’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 32:10.</span></span><span class="ChapterContent_content__RrUqA">  </span></span><span data-usfm="2KI.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Inera ijo, konye eraas akiro nuka aituk bon ebe, Ejai acoa ka agogoŋ naka ejie, Iŋai do imunokina ijo, tape kipaliikin eoŋ? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 4:15.</span></span><span class="ChapterContent_content__RrUqA">  </span></span><span data-usfm="2KI.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Koany ca, imunokina ijo ebela loka egada lo loiriecakina, ŋes Misiri; arai kegoŋakini ituŋanan mamake, elomari akani ke icumi: ikoni nepenen Parao ckabaka loko Misiri mama cjaas ŋul kere iuemunosi ŋes. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 36:6; Esk 29:6,7.</span></span><span class="ChapterContent_content__RrUqA">  </span></span><span data-usfm="2KI.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konye arai kitemas ebe, “Kimuno isio EJAKAIT Ekosideke”: mere ŋes ŋol loalemari Kesekia aiboisioke nuiceleleetc ka itemwanake, kolimok Yuda ka Yerusalem ebe, “Imaenencte kotem kalo koYcrusalem”? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 31:1; 32:12; Isa 36:7.</span></span><span class="ChapterContent_content__RrUqA">  </span></span><span data-usfm="2KI.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Aso do, kenaiŋait, koiaakis ckaiakait ekabaka loka Asuria iboro lukititiŋa, kainakin eoŋ jo da ibalasin ilukumin iarei, arai ipedori ijo kowaikon aibwaikin luibwanenete, </span></span><span data-usfm="2KI.18.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Aso ipedori biai aisibelokin akonyen nuka ekapolon ediopet kotoma kaludidik kokejaanakinak luka ejakaitika, komuno Misiri kanuka agalin ka ikebwanenok. </span></span><span data-usfm="2KI.18.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Abu kereka eoŋ asurokin aibois na amudiar komamei EJAKAIT? EJAKAIT, ŋes kabala ebe, ‘Kosurok akwap na, komudia.’’’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 13:18; 2 Ika 19:6,22; 2 Siit 35:21; Isa 7:17; 10:5,19.</span></span></span></div><div class="ChapterContent_p__dVKHb"><span data-usfm="2KI.18.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kosodi Eliakim okoku loka Kilikia, ka Sebuna, ka Yoa, atemar Rabasake atiar, “Kiŋaiŋait, kiner kikonikejaanakinak kanajep nako Suria; naarai kijeni; sirikiner kasio kaŋaiep naka Iyudayan, kaki nuka ituŋa lueiaas arwatat.” </span></span><span data-usfm="2KI.18.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Konye kotema Rabasake kes atiar, “Keyakuunit ekaiakait mama ejai ejakaitikon, ka jo da, einer akiro nu? Mam kereka keyakuunit otuŋa luibojete karwatat, ainyam acinikec, ka aimat akulakee nepepe kayes?”</span></span></div><div class="ChapterContent_p__dVKHb"><span data-usfm="2KI.18.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodi Rabasake aibwo, kiworo keporoto loepol kanajep naka Iyudayan, kotema atiar, “Kopupokisi yesi akirot naka ekabaka lokapolon, ekabaka loka Asuria. </span></span><span data-usfm="2KI.18.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Inera ekabaka kwanata ebe, ‘Kinyek Kesekia aiŋal yes; naarai mam epedori aitajar yes kakanike: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 32:15; Yob 5:19; Dan 3:15,17; 6:16.</span></span><span class="ChapterContent_content__RrUqA">  </span></span><span data-usfm="2KI.18.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kinyek Kesekia ainakin yes amunokina EJAKAIT ebe, Abeit kitajari EJAKAIT oni, ere lo da mam ijaikinio akan naka ekabaka loka Asuria.’ </span></span><span data-usfm="2KI.18.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Sirikipupokis Kesekia: naarai inera eka baka loka Asuria kwanata ebe, ‘Kinerutu keoŋ nuka ainapakin, kopotu neajai; konyama yesi ninitunanan emusabibuke, ŋinituŋanan nuka etinike, komata da yesi ŋinituŋanan akipi nukoieoike; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 32:20; 33:11; Awa 18:16.</span></span><span class="ChapterContent_content__RrUqA">  </span></span><span data-usfm="2KI.18.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Aitodol neabunio kayanaa yes akwap naeputosi kanakus, akwap naka akima ka ebino, akwap naka atap ka imanikoria luka emusabibu, akwap naka akinyet naka eseitun, ka esik, tetere ijarete, komam itwakete: sirikipupokis Kesekia, nakiiodooria yes ebe, Kitajari EJAKAIT oni. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 8:7,8.</span></span><span class="ChapterContent_content__RrUqA">  </span></span><span data-usfm="2KI.18.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Ejai cani edio kodekesio luka atekerin loitaiarit akekwap kakan naka ekabaka loka Asuria? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:12; 2 Siit 32:14; Isa 10:10,11.</span></span><span class="ChapterContent_content__RrUqA">  </span></span><span data-usfm="2KI.18.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Alu bo ejaas idekesio luka Kamat, ka luka Arupad? Alu bo ejaas idekesio luka Separabaim, luka Kena, ka luka Iba da? Apotu tope kitajarata Samaria kakanika? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:13; Yer 49:23; 2 Ika 17:24.</span></span><span class="ChapterContent_content__RrUqA">  </span></span><span data-usfm="2KI.18.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Lukanai kodekesio kere luka akwapin luapotu kitajarata akwapukee kakanika, tetere itaiari EJAKAIT Yerusalem kakanika?” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 2:2,4; 50:21; Isa 10:5-15; 42:8; Dan 3:15; Rom 1:21-23.</span></span></span></div><div class="ChapterContent_p__dVKHb"><span data-usfm="2KI.18.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.18.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Konye kililina ituŋa, mam apotu kobonokis ŋes akirot; naarai kejai aicorakinet naka ekabaka ebe, Sirikiboŋokis. </span></span><span data-usfm="2KI.18.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kosodi Eliakim okoku loka Kilikia, loapolokinit ekal, ka Sebuna ekewadikan, ka Yoa okoku loka Asap ekesiitonokinan kopotu mama ejai Kesekia eeilicilito inapenekee, kolimokis akiro nuka Rabasake. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 1:20; Isa 33:7; 36:21,22; Yer 36:24.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.18">Learn More About Ebaibuli</a></div>