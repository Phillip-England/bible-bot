<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 8</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.8" class="ChapterContent_chapter__uvbXo">
         <div class="ChapterContent_label__R2PLt">8</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.8.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Abu Elisa kolimokinite aberu naetaiarikini ŋesi okokuke ebe, “Konyou, kolot ijo ka lukokalekon, kiboikin neipedoria aiboiororor; naarai anyarau. EJAKAIT ebeli; edauni ebeli ikar ikanykaarei kakwap.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 4:35; Age 41:25-32; Leb 26:19-26; 2 Sam 24:13; 1 Ika 17:1; Sab 105:16; Kag 1:11.</span></span><span class="ChapterContent_content__RrUqA">  </span></span><span data-usfm="2KI.8.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Konyou aberu kiswama kwape ajaar akirot naka etuŋanan loka Edeke: kolot kalukokaleke, kiboiororoi kakwap naka Ipilisitian ikar ikanykaarei, </span></span><span data-usfm="2KI.8.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kosodi kanen ketuboros ikar ikanykaarei kobonu aberu anyoun kakwap naka Ipilisitian: koloma amonyakin ekabaka kanuka eketogo ka alupoke, </span></span><span data-usfm="2KI.8.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Enisit ekabaka Gekasi ekeiaanakinan loka etuŋanan loka Edeke, kobala ebe, “Keŋainait, kolimokinai akiro nuepolok nuabu Elisa kiswama.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 5:27.</span></span><span class="ChapterContent_content__RrUqA">  </span></span><span data-usfm="2KI.8.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi kanen, napelimenokini ŋesi ekabaka kwape etaiarunia ŋol loatwanit, koany, kodoluni aberu naetajarikini ŋesi okokuke, komonyak ekabaka kanuka eketogo ka akelup da. Kotema Gekasi atiar, “Ejakaitika, wu ekabaka, na ŋes aberu, lo da okokuke, loetajaruni Elisa.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 4:35.</span></span><span class="ChapterContent_content__RrUqA">  </span></span><span data-usfm="2KI.8.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kinit ekabaka aberu, kolimok ŋes, Koseu ekabaka ekapolokiton ediopet kotema atiar, “Kinyakakis kere luaraas luke, ka araito kere naka alupoke ageun kapaaran naanyounio kakwap, kiton lolo.”</span></span></div><div class="ChapterContent_p__dVKHb"><span data-usfm="2KI.8.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.8.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kobu Elisa Damasiko; adeka Ben-kadad ekabaka loka Suria; aponi kolimokinai ŋes ebe, “Abu etuŋanan laka, Edeke ne.” </span></span><span data-usfm="2KI.8.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema ekabaka Kasael atiar, “Koyana ainakinet kakanikon, kolot airiamun ketunanan loka Edeke, kinitunia ŋes EJAKAIT ebe, ‘Aŋaleuni adeka na?’ ” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 19:15; 1 Sam 9:7,9; 1 Ika 14:3; 2 Ika 5:5; Yos 9:14; Tub 20:18,23; 2 Ika 1:2; 3:11-13.</span></span><span class="ChapterContent_content__RrUqA">  </span></span><span data-usfm="2KI.8.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kolot Kasael airiamun kaŋes, koyana ainakinet, naka ninioore yenejok yeniko Damasiko, naebwokito akaalai akaisaoŋon, kobu kobwo kakonyeneke, kotema atiar, “Okokukon Ben-kadad ekabaka loka Suria ŋes keyakuunit neijai ebala ebe, ‘Aŋaleuni adeka na?’” </span></span><span data-usfm="2KI.8.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema Elisa ŋes atiar, “Kolot, kolimok ŋes ebe, ‘Abeit iŋaleuni.’ Konye ketodikinite EJAKAIT eoŋ ebe abeit etwani.” </span></span><span data-usfm="2KI.8.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kosesen noi aitodol naeleicikinio: komony etuŋanan loka Edeke akiyo. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 45:2; Sab 119:136; Yer 9:1,18; Luk 19:41.</span></span><span class="ChapterContent_content__RrUqA">  </span></span><span data-usfm="2KI.8.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotema Kasael atiar, “Inyo bo emonyi ekaiakait?” Koboŋok ebe, “Naarai ajeni aronis naiswamakini ijo idwe luka Isirael: icwei abwasinikee kakim, iari itelepaikec kekilen, ilatanari ludidikikee, iŋerereanari akecenor nuepotiete.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 10:32; 12:17; 13:13; Amo 1:3; 2 Ika 15:16; Kos 13:16; Amo 1:13.</span></span><span class="ChapterContent_content__RrUqA">  </span></span><span data-usfm="2KI.8.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kotema Kasael atiar, “Konye ekonikejaanakinan ŋes inyo, loerai ekiŋok cur, aswam akirot ŋin naepol?” Koboŋok Elisa ebe, “Ketodik EJAKAIT eoŋ ebe iraun ijo ekabaka loka Suria.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 17:43; 1 Ika 19:15.</span></span><span class="ChapterContent_content__RrUqA">  </span></span><span data-usfm="2KI.8.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kosodi ŋesi anyoun kama ejai Elisa, kobu neejai ejakaitike; loketemari ŋes atiar, “Ebala bo Elisa ai?” Koboŋok ebe, “Kalimoki ebe abeit iŋaleuni.” </span></span><span data-usfm="2KI.8.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi kanen kapaaran naatupakini, kolem eimukis, kidomak akipi, korapak akonyeneke, kotwana: kirum Kasael aiboisike.</span></span></div><div class="ChapterContent_p__dVKHb"><span data-usfm="2KI.8.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.8.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kokaru lokikanyet loka Yoram okoku loka Akab ekabaka loka Isirael, korai Yekosapat ekabaka loka Yuda, kogeu Yekoram okoku loka Yekosapat ekabaka loka Yuda airum. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 21:3,4.</span></span><span class="ChapterContent_content__RrUqA">  </span></span><span data-usfm="2KI.8.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kerai loka ikar akaisauni ka luarei egeuni airum; kirumak ikar ikanykaunl ko Yerusalem. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 21:5.</span></span><span class="ChapterContent_content__RrUqA">  </span></span><span data-usfm="2KI.8.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kolosenenei korot loka ikabakan luka Isirael, kwape eswamaenenaa ekek loka Akab; naarai amanyit akoku naka Akab: kiswama nueroko kakonyen nuka EJAKAIT. </span></span><span data-usfm="2KI.8.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Konye mam EJAKAIT akoto amudiar Yuda, kanuka Daudi ekekeiaanakinan, kwape kisumunio ŋes ainakin atala kanuka ikedwe ikar kere. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:13; 22:51; 1 Ika 11:36; 15:4; 2 Siit 21:7; Sab 34:22; 89:4,29; 132:17.</span></span></span></div><div class="ChapterContent_p__dVKHb"><span data-usfm="2KI.8.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.8.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kapaarasiake kipaliik Edom anyoun kakan naka Yuda kodakakis ekabakakee kanukec. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:40; 2 Ika 3:27; 2 Siit 21:8-10; 1 Ika 22:47.</span></span><span class="ChapterContent_content__RrUqA">  </span></span><span data-usfm="2KI.8.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodi Yoram adokar Sair, ka agalinike kere kaŋes: konyou kuare, kodany Idomein lualukunito ŋes, ka ikapolok luka agalin: kokera ituŋa owemanakee. </span></span><span data-usfm="2KI.8.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kwaŋin kipaliik Edom anyoun kakan naka Yuda, kiton lolo. Kosodi Libuna da aipaliikin kapaarasia kanun. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:40; Yos 21:13; 2 Siit 21:10.</span></span><span class="ChapterContent_content__RrUqA">  </span></span><span data-usfm="2KI.8.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Aswamisio ace nuka Yoram, ka nuabu kiswama kere mam kereka iwadikatai oitabo loka aisiitonokin nuka ikabakan luka Yuda? </span></span><span data-usfm="2KI.8.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kojotoor Yoram kalukapapaake, kidaikinai kalukapapaake ore loka Daudi: kirum Akasia okokuke aiboisike. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 22:6; 21:17.</span></span></span></div><div class="ChapterContent_p__dVKHb"><span data-usfm="2KI.8.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.8.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kokaru lokitomonet kaarei loka Yoram okoku loka Akab ekabaka loka Isirael kogeu Akasia okoku loka Yekoram ekabaka loka Yuda airum. </span></span><span data-usfm="2KI.8.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kerai loka ikar akaisaarei ka luarei egeuni airum; kirumak ekaru ediopet ko Yerusalem. Ekiror loka totoke ŋes Atalia akoku naka Omiri ekabaka loka Isirael. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 22:2.</span></span><span class="ChapterContent_content__RrUqA">  </span></span><span data-usfm="2KI.8.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kolosenenei korot loka ekek loka Akab, kiswama nueroko kakonycn nuka EJAKAIT, kwape eswamaenenaa ekek loka Akab; naarai kerai ekamuran loka ekek loka Akab. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 22:3,4.</span></span><span class="ChapterContent_content__RrUqA">  </span></span><span data-usfm="2KI.8.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kouparos Akasia ka Yoram okoku loka Akab aitiji Kasael ekabaka loka Suria koRamot-gilead: kimusunata Isurian Yoram. </span></span><span data-usfm="2KI.8.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kobono ekabaka Yoram aŋaleun amusuŋun koYesereel nuemusunete Isurian koRama, nakeiiotor kaKasael ekabaka loka Suria. Kolot Akasia okoku loka Yekoram ekabaka loka Yuda aanyun Yoram okoku loka Akab koYesereel, naarai adeka. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 9:15,16; 2 Siit 22:6.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 8<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.8">Learn More About Ebaibuli</a></div>