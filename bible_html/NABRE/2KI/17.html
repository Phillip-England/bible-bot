<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 17</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.17" class="ChapterContent_chapter__uvbXo">
         <div class="ChapterContent_label__R2PLt">17</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.17.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kokaru lokitomonet kaarei loka Akas ekabaka loka Yuda kogeu Kosea okoku loka Ela airum Isirael koSamaria, kirumak ikar ikanykaoŋon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 15:30.</span></span></span></div><div class="ChapterContent_p__dVKHb"><span data-usfm="2KI.17.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiswama nueroko kakonyen nuka EJAKAIT, konye mere kwape ikabakan luka Isirael luageikinete ŋes. </span></span><span data-usfm="2KI.17.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kobu Salumaneser ekabaka loka Asuria asurokin ŋes; koraun Kosea ekei aanakinanike, koinununei ainakineta, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 18:9; 2 Sam 8:2.</span></span><span class="ChapterContent_content__RrUqA">  </span></span><span data-usfm="2KI.17.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kodum ekabaka loka Asuria ebotet kaneejai Kosea; naarai abu kijuka ikiyakia mama ejai So ekabaka loko Misiri, mam abu koinak ekabaka loka Asuria ainakinet, kwape eswamaa nolikaru: kanuka ŋun kogolok ekabaka loka Asuria ŋes, koen kaidaris. </span></span><span data-usfm="2KI.17.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi ekabaka loka Asuria kobu konata akwap kere, kolot Samaria, kirigau ŋes ikar iuni. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 18:9.</span></span><span class="ChapterContent_content__RrUqA">  </span></span><span data-usfm="2KI.17.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kokaru lokikanyetekaonon loka Kosea, kirum ekabaka loka Asuria Samaria, kiioreo Isirael ayaŋaar Asuria, kibwaik kes Kala, ka Kabor, kariri kecor loka Gosan, koreria luka Imedin, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 18:10; Kos 13:16; Leb 26:32; Ikis 28:36,64; 29:27,28; 1 Siit 5:26.</span></span></span></div><div class="ChapterContent_p__dVKHb"><span data-usfm="2KI.17.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kojai kwaŋin, naarai apotu idwe luka Isirael kodiakasi kama ejai EJAKAIT Ekecedeke, loetolomuni kes koMisiri anyoun kakan naka Parao ekabaka loko Misiri, koyonito idekesio ice. </span></span><span data-usfm="2KI.17.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kolosenenete kokisila luka atekerin, nuerenei EJAKAIT kakonyen nuka idwe luka Isirael, ka nul da lukibwaikinete ikabakan luka Isirael. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:3; Ikis 18:9; 2 Ika 16:3.</span></span><span class="ChapterContent_content__RrUqA">  </span></span><span data-usfm="2KI.17.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kokokoanakinos idwe luka Isirael aswam numam ejok nukasurokin EJAKAIT Ekecedeke, kodukoto aiboisio nuiceleleete koreriakee kere, ageun kotogo loeoj loka ikedarak kiton ore lokebwaitai. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:6; Esk 8:12; 2 Ika 18:8.</span></span><span class="ChapterContent_content__RrUqA">  </span></span><span data-usfm="2KI.17.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosipokis ipirin ka Aserim kanoliukot loeoia, ido kokwap kanolikitoi loepesit. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:23; Isa 57:5; Any 34:13; Ikis 16:21; Mik 5:14; Ikis 12:2; 2 Ika 16:4.</span></span><span class="ChapterContent_content__RrUqA">  </span></span><span data-usfm="2KI.17.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kisupuruununete kaŋina lueuru maa kaiboisio kere nuiceleleete, kwape eswamaenenaata atekerin nuereneari EJAKAIT kakonyenekee: kiswamata nukaronok aitunyunyurikin EJAKAIT, </span></span><span data-usfm="2KI.17.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kijaanakis aputosia, nualimokinit EJAKAIT kes ebe, “Sirikiswamata akirot na.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:3; Leb 26:1; Ikis 5:7; 4:19.</span></span><span class="ChapterContent_content__RrUqA">  </span></span><span data-usfm="2KI.17.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye kitejenik EJAKAIT Isirael, ka Yuda, kama ka nolinabi, ka ŋolikadwaran, ebe, “Kibelokinos yesi anyoun korotinikus lueroko, koricata aicorakinetaka ka ikakisila, kwape ejaatar ikakisila kere lukeeorakinit lukapapaakus, lukejukakinit yes kama ka ikakejaanakinak inabin.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 9:9; Isa 1:16-20; Yer 18:11; 25:5; 35:15.</span></span><span class="ChapterContent_content__RrUqA">  </span></span><span data-usfm="2KI.17.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye konero akiirar, konye kitininikata imurisiijakec, kwape kimurisina luka lukapapaakec, lumam apotu kiyuut EJAKAIT Ekecedeke. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:27; Awa 29:1.</span></span><span class="ChapterContent_content__RrUqA">  </span></span><span data-usfm="2KI.17.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Konerenenete ikisilake, ka aitutuketeke naetutukit kalukapapaakee, ka aitejenuneta nueteienunit kes; kotupasi aamameak, koraunos lukaamameak, kotupenenete atekerin nuerimorito kes, nuabu EJAKAIT kieoro kes ebe sirikiswamata kwape kakesi. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:25; 32:21; 1 Ika 16:13; 1 Kor 8:4; Sab 115:8; Yer 2:5; Rom 1:21; Ikis 12:30,31.</span></span><span class="ChapterContent_content__RrUqA">  </span></span><span data-usfm="2KI.17.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kojala aicorakineta kere nuka EJAKAIT Ekecedese, kosubut aputosia nuecalara, kes itak iarei, kosubut Asera da, komaenenete ajore kere nakokuiu, kijaanakis Baal, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 32:8; 1 Ika 12:28; 14:15; 15:13; 16:33; 18:18; 19:10; 2 Ika 11:18.</span></span><span class="ChapterContent_content__RrUqA">  </span></span><span data-usfm="2KI.17.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kitotoroenenete ikeeedwe lusap ka lupesur akim, kiswamata nuka airo ka nuka ecudet, kogwelaros aswam nueroko kakonyen nuka EJAKAIT, aitunyunyurikin ŋes. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:21; 20:2; 2 Ika 16:3; 2 Siit 28:3; Sab 106:37,38; Isa 57:5; Yer 7:31; 32:35; Esk 16:20; 23:37; Ikis 18:10; 2 Ika 21:6; Isa 2:6; Yer 27:9; Mik 5:12; Asw 16:16; Gal 5:20; 1 Ika 21:20; Isa 50:1.</span></span><span class="ChapterContent_content__RrUqA">  </span></span><span data-usfm="2KI.17.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kanuka nun konyunyurik noi EJAKAIT Isirael, kolema kakonyeneke; mam abu kideun dimarai areker naka Yuda bon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:13,32.</span></span></span></div><div class="ChapterContent_p__dVKHb"><span data-usfm="2KI.17.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Yuda da mam abu koric aicorakineta nuka EJAKAIT Ekecedeke, konye kolosenenete kokisila luka Isirael Iukibwaikinete, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 3:8.</span></span><span class="ChapterContent_content__RrUqA">  </span></span><span data-usfm="2KI.17.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Koŋer EJAKAIT aur kere naka Isirael, kitican kes, kijaik kes akanin nuka ikaŋatak, aitodol nakirenearia kes kakonyeneke. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 13:3; 15:29.</span></span><span class="ChapterContent_content__RrUqA">  </span></span><span data-usfm="2KI.17.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Naarai koeila Isirael alemar kotogo loka Daudi; kodakakis Yeroboam okoku loka Nebat araun ekabaka: kiŋalaa Yeroboam Isirael anyoun katupit EJAKAIT, kitidiaka kes aidiak naepol. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:11,31; 12:20,28.</span></span><span class="ChapterContent_content__RrUqA">  </span></span><span data-usfm="2KI.17.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kolosenenete idwe luka Isirael karonisio kere nuka Yeroboam nueswamai; mam apotu konyoutu kakesi; </span></span><span data-usfm="2KI.17.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Aitodol naalemaria EJAKAIT Isirael kakonyeneke, kwape enerar kama ka Ikekejaanakinak kere inabin. Koyanaarai eut Isirael Asuria anyoun kakwapuke, kiton lolo. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:16.</span></span></span></div><div class="ChapterContent_p__dVKHb"><span data-usfm="2KI.17.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koyau ekabaka loka Asuria ituŋa anyoun koBabulon, ka Kuta, ka Aba, ka Kamat, ka Separabaim, kibwaik kes oreria luka Samaria aibois naka idwe luka Isirael: kiruma Samaria kiboikinos oreriake. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 4:2; 2 Ika 18:34.</span></span><span class="ChapterContent_content__RrUqA">  </span></span><span data-usfm="2KI.17.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kosodi, egeete aiboi kanen, mam ayoŋito EJAKAIT: kanuka nun kijukak EJAKAIT kes iŋatunyo, luaarete ice kakesi. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 2:12.</span></span><span class="ChapterContent_content__RrUqA">  </span></span><span data-usfm="2KI.17.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ŋes kelimokiniata ekabaka loka Asuria ebe, “Atekerin nuiyanaari ijo cut, kibwaik oreria luka Samaria, mam ejenete epone loka Edeke loka akwap: ŋes keinakini ijukakini kes iŋatunyo, ido koany, earete kes, naarai mam ejenete epone loka Edeke loka akwap.” </span></span><span data-usfm="2KI.17.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kosodi ekabaka loka Asuria aicorakin atiar, “Koyanaas ediopet kosasedotin lukiyaunete kaŋina; koloto kiboioto kaŋina, kisisianak kes epone loka Edeke loka akwap.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 17:13.</span></span><span class="ChapterContent_content__RrUqA">  </span></span><span data-usfm="2KI.17.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodi ediopet kosasedotin lualemario koSamaria kobu kiboikin Bet-el, kisisianak kwape ibusakinitor ayoŋit EJAKAIT.</span></span></div><div class="ChapterContent_p__dVKHb"><span data-usfm="2KI.17.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Konye kosubununei ŋiniteker idekesiokec, kibwaanakinete otogoi luka aiboisio nuiceleleete nuadukito Isamarian, ŋiniteker oreriakec neiboioto. </span></span><span data-usfm="2KI.17.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kosubut ituŋa luka Babulon Sukot-benot, kosubut ituŋa luka Kut Nerigal, kosubut ituŋa luka Kamat Asima. </span></span><span data-usfm="2KI.17.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kosubut Ibain Nibas ka Taratak, kicweenenete Iseparabin ikeeedwe kakim neejaas Adaramelek ka Anamelek, idekesio luka Separabaim. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:21; Ikis 12:31.</span></span><span class="ChapterContent_content__RrUqA">  </span></span><span data-usfm="2KI.17.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Koyonenenete EJAKAIT, ido kotiakutu kotomakec isasedotin luka aiboisio nuiceleleete, luainanakinete asuban kanukee kotogoi luka aiboisio nuiceleleete. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 12:31.</span></span><span class="ChapterContent_content__RrUqA">  </span></span><span data-usfm="2KI.17.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Koyoŋenenete EJAKAIT, kiiaanakis da ikecedekesio, kwape kejaar epone loka atekerin nuayanaario, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 18:21; Isa 29:13; Kos 10:2; Sep 1:5; Mat 6:24; Luk 16:13.</span></span><span class="ChapterContent_content__RrUqA">  </span></span><span data-usfm="2KI.17.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">lswamaete kiton lolo kwape ajaatar iponesio lukolosck.</span></span></div><div class="ChapterContent_p__dVKHb"><span data-usfm="2KI.17.34" class="ChapterContent_verse__57FIw"><span class="ChapterContent_content__RrUqA">Mam eyoŋito EJAKAIT, mam iswamaete kwape keiaar apucunetakec, karaida itubesiakec, karaida ikisila arai aicorakinet naecorakinit EJAKAIT idwe luka Yakob, loamaikinit Isirael; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 32:28; 35:10; 1 Ika 11:31.</span></span><span class="ChapterContent_content__RrUqA">  </span></span><span data-usfm="2KI.17.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Loetutuki EJAKAIT kaŋes, kicorak kes ebe, “Sirikiyoŋata icedekesio, karaida akukonokin kes, karaida aiiaanakin, karaida ainakin kes asuban: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 6:10; Any 20:5.</span></span><span class="ChapterContent_content__RrUqA">  </span></span><span data-usfm="2KI.17.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Konye EJAKAIT, lokitolomuni yes kakwap nako Misiri. Kagogon naepol, ka akan naarioro, ŋol ŋes loiyoŋenenete, ŋol ŋes loikukonokinos, ŋol da loiinanakinete asuban; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 6:6; Ikis 10:20; 12:5-12; Apu 15:4.</span></span><span class="ChapterContent_content__RrUqA">  </span></span><span data-usfm="2KI.17.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Apucuneta ka itubesia, ka ikisila ka aicorakinet luabu ŋesi kiwadikak yes, iricenenete aswam ikar kere; sirikiyoŋa idekesio ice. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 5:32.</span></span><span class="ChapterContent_content__RrUqA">  </span></span><span data-usfm="2KI.17.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Aitutuket naetutuk eoŋ kayes, sirikimurwonokinete; karaida aiyoŋ icedekesio. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:23.</span></span><span class="ChapterContent_content__RrUqA">  </span></span><span data-usfm="2KI.17.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Konye koyonenenete EJAKAIT Ekusideke; kitaiarenenei ŋesi yes kakan naka lukasurupokus kere.” </span></span><span data-usfm="2KI.17.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Konye mam apotu kopupokis, konye kiswamata kwape ajaar eponekec lolem sek,</span></span></div><div class="ChapterContent_p__dVKHb"><span data-usfm="2KI.17.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.17.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Koyoŋa atekerin nun EJAKAIT, kijaanakis aputosiakee nuegerer ikecedwe da, ka idwe luka ikecedwe, kwape eswamaenenaata Iukapapaakec, iswamaenenete kwaŋin kiton lolo. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 24:14; Sep 1:5; Luk 16:13; Yok 4:24; Apu 3:15.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 17<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.17">Learn More About Ebaibuli</a></div>