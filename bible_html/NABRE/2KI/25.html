<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 25</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.25" class="ChapterContent_chapter__uvbXo">
         <div class="ChapterContent_label__R2PLt">25</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.25.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kipaliik Sedekia ekabaka loko Babulon.</span></span></div><div class="ChapterContent_p__dVKHb"><span data-usfm="2KI.25.1" class="ChapterContent_verse__57FIw"><span class="ChapterContent_content__RrUqA">Kosodi kanen kokaru lokikanyetekaonon loka airumuke, kolap lokitomonet, kapaaran nakitomonet naka elap kobu bobo Nebukadenesar ekabaka loko Babulon, ŋes ka akeiore kere, asurokin Yerusalem, kidukuroto airigaun ŋes; kitutuoto itutio luiiis. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:17; Yer 34:2; 39:1; Esk 24:1.</span></span><span class="ChapterContent_content__RrUqA">  </span></span><span data-usfm="2KI.25.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kwaŋin kirigaut ere aitodol okar lokitomonet ka lodiopet loka eka baka Sedekia, </span></span><span data-usfm="2KI.25.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kapaaran nakikanyetekaonon naka elap kalokiwononet, kodedenar eteijei kore, komamikis eut ituŋa luka akwap inyamat. </span></span><span data-usfm="2KI.25.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodete kotiyasi arorwa kore, kokera ikajiok kere kuare korot loka erute loejai kidin arwatatin aarei, loidunyas kemanikor loka ekabaka: (konye erimorito Ikaludean, asurokin ere iwaitin kere:) kitor ekabaka orot loka Araba. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 39:4; 52:7; Esk 12:12.</span></span><span class="ChapterContent_content__RrUqA">  </span></span><span data-usfm="2KI.25.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konye korukio ajore naka Ikaludean ekabaka, kodolokis ŋes kapuutona nuka Yeriko: kisiarakin aioreke kere aiial ŋes. </span></span><span data-usfm="2KI.25.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kosodete kikamas ekabaka, koyaŋaasi neejai ekabaka loko Babulon Ribula; kotubokinai akiro, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 23:33.</span></span><span class="ChapterContent_content__RrUqA">  </span></span><span data-usfm="2KI.25.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koarakinai odwe luka Sedekia akonyeneke, kogorununoi Sedekia akonye, koenai kirikoi, koyanaarai Babulon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 39:7; Esk 12:13.</span></span></span></div><div class="ChapterContent_p__dVKHb"><span data-usfm="2KI.25.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.25.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi kolap kalokikanyet, kapaaran nakikanyetekaarei naka elap, ŋes ckaru lokitomonet kakanykaonon loka Nebukadenesar ekabaka loko Babulon, abu Nebusaradan ekapolon loka ikedarak, ekeiaanakinan loka ekabaka loko Babulon kobu Yerusalem: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 24:12.</span></span><span class="ChapterContent_content__RrUqA">  </span></span><span data-usfm="2KI.25.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kicwe etogo loka EJAKAIT, ka etogo loka ekabaka; itogoi ke re lukotoma Yerusalem, nolitogo kere loepol, kicweikin kakim. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:19; Sab 74:3-7; 79:1; Isa 64:11; Yer 7:14; Mik 3:12; Amo 2:5.</span></span><span class="ChapterContent_content__RrUqA">  </span></span><span data-usfm="2KI.25.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Abu ajore kere naka Ikaludean luajaas kalokapolon loka ikedarak, kotiyatiya arwatatin nuka Yerusalem airiamar. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 1:3.</span></span><span class="ChapterContent_content__RrUqA">  </span></span><span data-usfm="2KI.25.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Aatoŋot naka ituŋa lukideuna kore, ka nul da lualunakina, lualuŋakina mama ejai ekabaka loko Babulon, ka aatoŋot naka ikeswamak, kiiorco Nebusaradan ekapolon loka ikedarak, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 39:9; 52:15.</span></span><span class="ChapterContent_content__RrUqA">  </span></span><span data-usfm="2KI.25.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Konye kitasal ekapolon loka ikedarak lukican noi kakwap araut iketemonokiuok emusabibu ka ikakoriok du. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 24:14; Yer 40:7.</span></span></span></div><div class="ChapterContent_p__dVKHb"><span data-usfm="2KI.25.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.25.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kobilibilata Ikaludean ipirin luka aisinin lukejaas togo loka EJAKAIT, ka aicegeria, ka aŋolol naka aisinit nukejaas togo loka EJAKAIT, koyaŋaasi aisininikee Babulon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 20:17; 1 Ika 7:15.</span></span><span class="ChapterContent_content__RrUqA">  </span></span><span data-usfm="2KI.25.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Koyanaasi amoti, ka initia, ka aitudeŋeta, ka akaalei, ka iboro kere luka aisinit lukijaanakiniata: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 27:3; 1 Ika 7:45,50.</span></span><span class="ChapterContent_content__RrUqA">  </span></span><span data-usfm="2KI.25.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Ka atiboka nuigaete ekurwon, ka atanyia; nukeraas nuka esabu, esabu, ka nukeraas nuka epuesa, epuesa, kwaŋin ayaŋaaria ekapolon loka ikedarak. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 37:23; 2 Siit 24:14; Est 1:9-11; Dan 5:2.</span></span><span class="ChapterContent_content__RrUqA">  </span></span><span data-usfm="2KI.25.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ipirino iarei, ka aŋolol adiopet, ka aicegeria, lueswamakinit Solomon etogo loka EJAKAIT; aisinin nuka iboro kalu kere mam kepedorete ainiŋio. </span></span><span data-usfm="2KI.25.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aoiau naka epir ediopet kerai ikubitin itomon ka lukanykauni, kejai akou naka aisinit kokujuke; aoiau naka akou adiopet ikubitin iuni; kolukunito iboyan ka akamamagan akou, kere luka aisinit: ekoni epir lokiareit nepenen kaswam naka iboyan.</span></span></div><div class="ChapterContent_p__dVKHb"><span data-usfm="2KI.25.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.25.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodi ekapolon loka ikedarak kikama Seraia esasedoti lopeti, ka Sepania esasedoti lokiareit, ka ikagolok luuni; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 52:24; 1 Siit 6:14; Esr 7:1; Yer 21:1; 29:25,29.</span></span><span class="ChapterContent_content__RrUqA">  </span></span><span data-usfm="2KI.25.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kikama kore ekapolokiton lokeyait ikaiiok; ka ituŋa ikany kaŋul lukeanyununete akonyen nuka ekabaka, lukedumunio kore; ka ekewadikan, ekapolon loka aiore, loaramununei ituŋa luka akwap; ka ituŋa akaisakanykape luka ituŋa luka akwap lukedumunio kore. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 52:25.</span></span><span class="ChapterContent_content__RrUqA">  </span></span><span data-usfm="2KI.25.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kikama Nebusaradan ekapolon loka ikedarak kes, koyau mama ejai ekabaka loka Babulon Ribula. </span></span><span data-usfm="2KI.25.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kodany ekabaka loko Babulon kes, koarak Ribula akwap naka Kamat. Kwaŋin kijoreoroi Yuda anyoun kakwapuke. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:33; Ikis 4:26; 28:36,64; 2 Ika 17:20; 23:27; Yer 24:9,10; 25:9; Amo 5:27.</span></span><span class="ChapterContent_content__RrUqA">  </span></span><span data-usfm="2KI.25.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ituŋa da luasalete kakwap naka Yuda, luabu Nebukadenesar kinyek, koinak ŋul Gedalia okoku loka Akikam, okoku loka Sapan araun ekayaitonikec. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 40:5.</span></span></span></div><div class="ChapterContent_p__dVKHb"><span data-usfm="2KI.25.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.25.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kepuputu ikapolok kere luka irioneta, kes ka ituŋakec, ebe, kitarau ekabaka loko Babulon Gedalia ekayaiton, kopotu mama ejai Gedalia Misipa, Isimael okoku loka Netania, ka Yokanan okoku loka Karea, ka Seraia okoku loka Tanumet Enetopatit, ka Yaasania okoku loka Emaakatit, kes ka ikecetuŋa. </span></span><span data-usfm="2KI.25.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kiyapoik Gedalia kes ka ikeceruna, kotema kes atiar, “Sirikiyoŋa kanuka ikejaanakinak luka Ikaludean: kiboikinos akwap, kijaanakis ekabaka loko Babulon, iiaunete do ejok.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 27:12; 38:17.</span></span><span class="ChapterContent_content__RrUqA">  </span></span><span data-usfm="2KI.25.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Konye kolap lokikanyetekaarei, kobu Isimael okoku loka Netania, okoku loka Elisama, loka aur naka ekabaka, ka ituŋa itomon nepepe kaŋes, kieuma Gedalia, kotwana, ka Iyudayan ka Ikaludean luajaas kaŋes Misipa, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 41:1,2; Sek 7:5; 8:19.</span></span><span class="ChapterContent_content__RrUqA">  </span></span><span data-usfm="2KI.25.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konyout ituŋa kere, ludidik ka lukapolok ka ikapolok luka irioneta, kopotu Misiri; naarai kokuriakata Ikaludean. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 41:16-18; 42:14-22; 43:4,7.</span></span></span></div><div class="ChapterContent_p__dVKHb"><span data-usfm="2KI.25.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.25.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kosodi kanen okaru loka akaisauni ka lukanykaarei loka aenio naka Yekoiakin ekabaka loka Yuda, olap lokitomonet kaarei, kapaaran nakakaisaarei ka nukanykaarei naka elap, kitopoloo Ebil-merodak ekabaka loko Babulon akou naka Yekoiakin ekabaka loka Yuda, alemun kaidaris kokaru loageunia airum. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:68; Yer 41:17; 52:31; Age 40:13,20.</span></span><span class="ChapterContent_content__RrUqA">  </span></span><span data-usfm="2KI.25.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kinera kaŋes nukasianut, kitopolo eicoloŋoke aitelekarit iicoloŋo luka ikabakan lukejaas kaŋes Babulon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 27:6-11; Est 4:4; 8:15; Dan 2:37; 5:18,19.</span></span><span class="ChapterContent_content__RrUqA">  </span></span><span data-usfm="2KI.25.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kilocok inapeneke luka aidaris, konyamenenei inyamat kakonyeneke apaarasia kere nuka aiiarake. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 41:14; 2 Sam 9:7.</span></span><span class="ChapterContent_content__RrUqA">  </span></span><span data-usfm="2KI.25.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Akorakineteke, abu ekabaka koinanak ŋes akorakinet ninipaaran, apaarasia kere nuka aiiarake,</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 25<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.25">Learn More About Ebaibuli</a></div>