<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 3</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.3" class="ChapterContent_chapter__uvbXo">
         <div class="ChapterContent_label__R2PLt">3</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.3.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 1:17.  </span></span><span class="ChapterContent_content__RrUqA"> Kogeu Yekoram okoku loka Akab airum Isirael koSamaria kokaru lokitomonet kakanykauni loka Yekosapat ekabaka loka Yuda, kirumak ikar itomon ka luarei. </span></span><span data-usfm="2KI.3.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 16:31,32.</span></span><span class="ChapterContent_content__RrUqA"> Kiswama nueroko kakonyen nuka EJAKAIT; konye komam aputokin nuka papake ka totoke: naarai abu kolema epir loka Baal loabu papake kiswama, </span></span><span data-usfm="2KI.3.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 10:28-31; 1 Ika 12:28-32.</span></span><span class="ChapterContent_content__RrUqA"> Konye kiketakin karonisio nuka Yeroboam okoku loka Nebat, nuetidiakaria Isirael; mam abu konyou kakesi.</span></span></div><div class="ChapterContent_p__dVKHb"><span data-usfm="2KI.3.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.3.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 13:2; Yob 1:3; Isa 16:1.  </span></span><span class="ChapterContent_content__RrUqA"> Kerai Mesa ekabaka loka Moab ekeeokon loka amerekekin; kijaanakin eka baka loka Isirael ajulo nuka idwe luka imerekekin ilukumin akwatat, ka nuka imerekekin ilukumin akwatat. </span></span><span data-usfm="2KI.3.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 1:1.</span></span><span class="ChapterContent_content__RrUqA"> Kosodi kanen ketwana Akab, kipaliik do ekabaka loka Moab ekabaka loka Isirael. </span></span><span data-usfm="2KI.3.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Koloma ekabaka Yekoram koSamaria kapakio kanun, kimar Isirael kere, </span></span><span data-usfm="2KI.3.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:4.</span></span><span class="ChapterContent_content__RrUqA"> Kolot kiyakia mama ejai Yekosapat ekabaka loka Yuda ebe, “Kepaliiki ekabaka loka Moab; kiupari ijo keoŋ aitiji Moab?” Kotema atiar, “Alosi: arai eoŋ kwape iraar ijo, ikatuŋa kwape ikonituŋa, ka ikabalasin da kwape ikonibalasin.” </span></span><span data-usfm="2KI.3.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema atiar, “Kitoro orot ali? “Koboŋok ebe, “Orot lokamodin naka Edom.”</span></span></div><div class="ChapterContent_p__dVKHb"><span data-usfm="2KI.3.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.3.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 11:8.  </span></span><span class="ChapterContent_content__RrUqA"> Kosodi kolot ekabaka loka Isirael, ka ekabaka loka Yuda, ka ekabaka loka Edom: kirimosi alosit naka apaarasia akanykaarei: komamikis ajore akip, karaida itian luketupito kes. </span></span><span data-usfm="2KI.3.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:34; Awa 19:3; Isa 8:21.</span></span><span class="ChapterContent_content__RrUqA"> Kotema ekabaka loka Isirael atiar, “Wu okwe! Naarai anyarau Ejakait ikabakan lu luuni aijaikin kes akan naka Moab.” </span></span><span data-usfm="2KI.3.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 22:7; Amo 3:7; Sab 55:22; Awa 3:5,6.</span></span><span class="ChapterContent_content__RrUqA"> Konye kotema Yekosapat atiar, “Emamei kereka kane enabi loka EJAKAIT, ainitunia EJAKAIT?” Koboŋok ediopet loka ikejaanakinak luka ekabaka loka Isirael cbe, “Ejai Elisa okoku loka Sapat kane, loalianakini akipi akanin nuka Eliya.” </span></span><span data-usfm="2KI.3.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 2:25.</span></span><span class="ChapterContent_content__RrUqA"> Kotema Yekosapat atiar, “Ejai akirot naka EJAKAIT kaŋes.” Kolot ekabaka loka Isirael ka Yekosapat ka ekabaka loka Edom mama ejai,</span></span></div><div class="ChapterContent_p__dVKHb"><span data-usfm="2KI.3.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.3.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Esk 14:3; Tub 10:14; Rus 1:15; 1 Ika 18:19.  </span></span><span class="ChapterContent_content__RrUqA"> Kotema Elisa ekabaka loka Isirael atiar, “Kimariai eoŋ inyo kajo?</span></span></div><div class="ChapterContent_p__dVKHb"><span data-usfm="2KI.3.13" class="ChapterContent_verse__57FIw"><span class="ChapterContent_content__RrUqA">Kolot ijo mama ejaas inabin luka papakon, ka inabin luka totokon.” Kotema ekabaka loka Isirael ŋes atiar, “Mam; naarai anyarau EJAKAIT ikabakan lu luuni aijaikin kes akan naka Moab.” </span></span><span data-usfm="2KI.3.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 17:1; 2 Ika 5:16; Sab 15:4.</span></span><span class="ChapterContent_content__RrUqA"> Kotema Elisa atiar, “Kwape ejaria EJAKAIT loka ajoresio, loabwoi eoŋ kakonyeneke, abeit, arai kemam apodo Yekosapat ekabaka loka Yuda ajaut kane, timam kaanolia jo, timam ketei da. </span></span><span data-usfm="2KI.3.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 10:5; Esk 1:3; 3:14,22; 8:1.</span></span><span class="ChapterContent_content__RrUqA"> Aso do koinunai ekaraman.” Kosodi kanen, kerama ekaraman, kodoik ŋes apedor naka EJAKAIT. </span></span><span data-usfm="2KI.3.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 4:3.</span></span><span class="ChapterContent_content__RrUqA"> Kotema atiar, “Inera EJAKAIT kwanata ebe,, Kilelebata alelesia aditot na.’ </span></span><span data-usfm="2KI.3.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 107:35.</span></span><span class="ChapterContent_content__RrUqA"> Naarai inera EJAKAIT kwanata ebe, ‘Mam ianyunete ekwam karaida akiru, konye ilelebunos akip aditot; imasete yesi da, yes, ka ibarenekus, ka itianikus.’ </span></span><span data-usfm="2KI.3.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 32:17,27; Mk 10:27; Luk 1:37; Pes 3:20; 1 Ika 20:28.</span></span><span class="ChapterContent_content__RrUqA"> Konye erai na akirot naedit kakonyen nuka EJAKAIT: ijaikini da ŋesi Imoabin akaninikus, </span></span><span data-usfm="2KI.3.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 15:3.</span></span><span class="ChapterContent_content__RrUqA"> Idanyete luka ŋolire loebwaitai, ka nolire Ioititatai, ijepete nolikitoi loejok, inukete atanin kere nuka akipi, imunaarete kamor ŋinimana naejok.” </span></span><span data-usfm="2KI.3.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:39,40.</span></span><span class="ChapterContent_content__RrUqA"> Kosodi kanen, tupuruc, kapak naka ainakin ainakinet, koany, kopotu akipi elomunito korot loka Edom, kilelebun akwap akipi.</span></span></div><div class="ChapterContent_p__dVKHb"><span data-usfm="2KI.3.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.3.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kepuputu Imoabin kere ebe apotu ikabakan aitiji kes, kotukonokinos, kere luepedorete ainap lujiis ka adepar, kobwaata koikor. </span></span><span data-usfm="2KI.3.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konyoutu tupuruc sek, kocaik akoloŋ akipi, koanyutu Imoabin akipi kajuwaikee erenak bala aokot. </span></span><span data-usfm="2KI.3.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotemasi atiar, “Nu kes aokot; abeit amudiaros ikabakan, adanyakinos, ŋinitunanan aar aupake: aso do, Moab, kanata.” </span></span><span data-usfm="2KI.3.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kedoloto oidukurun luka Isirael, konyoutu Isiraelin kodanyata Imoabin, kokerata kakonyenekee: kiyatakinos alosit akwap edanyete Imoabin. </span></span><span data-usfm="2KI.3.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 16:7,11.</span></span><span class="ChapterContent_content__RrUqA"> Kotiyatiyata ireria; kocakanakis nolinujanan akemoru ninimana naejok, kilelebun; konukata atanin kere nuka akipi, kojepata ikito kere lukajokak; aitodol needeuniata amor nuko Kir-kareset ban; konye kirimirimoto lukaporoceta, atiyatiya. </span></span><span data-usfm="2KI.3.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Keanyu ekabaka loka Moab ebe ipikorit ejie ŋes, koyaŋa ituŋa akwat akanykaarei lukedakito ikileŋa kaŋes, acilar mama ejai ekabaka loka Edom: konye mam apotu kopedosi. </span></span><span data-usfm="2KI.3.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Amo 2:1; Leb 18:21; 20:2; Ikis 12:31; 18:10; 2 Ika 17:17; 2 Siit 28:3; Sab 106:37,38; Yer 7:31; 32:35; Esk 16:20; 23:37.</span></span><span class="ChapterContent_content__RrUqA"> Kosodi alemun okokuke ekiyai lotikirum aiboisike, koinak ŋes araun ainakinet naicweio karwatat, Kojaun anyunyura naepol mama ejai Isirael: konyout kamaken, kobonosi akwapukee.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 3<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.3">Learn More About Ebaibuli</a></div>