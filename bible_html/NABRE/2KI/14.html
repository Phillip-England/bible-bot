<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 14</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.14" class="ChapterContent_chapter__uvbXo">
         <div class="ChapterContent_label__R2PLt">14</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.14.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kokaru lokiareit loka Yoas okoku loka Yoakas ekabaka loka Isirael kogeu Amasia okoku loka Yoas ekabaka loka Yuda airum. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 13:10; 2 Siit 25:1.</span></span><span class="ChapterContent_content__RrUqA">  </span></span><span data-usfm="2KI.14.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kerai loka ikar akaisaarei ka lukany egeuni airum; kirumak ikar akaisaarei ka lukanykaonon koYerusalem: ekiror loka totoke kerai Yekoadin naka Yerusalem. </span></span><span data-usfm="2KI.14.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kiswama nuejok kakonyen nuka EJAKAIT, konye mam abu koriakas kaDaudi papaake: eswamaenenei kwape ajaatar nueswamai papake Yoas. </span></span><span data-usfm="2KI.14.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Konye mam aponi kolemarai aiboisio nuiceleleete: korina ituŋa einanakinete asuban, ka aisupuruun lueuru maa kaiboisio nuiceleleete. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:3; 1 Ika 15:14; 22:43.</span></span><span class="ChapterContent_content__RrUqA">  </span></span><span data-usfm="2KI.14.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi kanen, napiticasio ajakanut kakanike, abu koar ikejaanakinakake luaarete ekabaka papake: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:20.</span></span><span class="ChapterContent_content__RrUqA">  </span></span><span data-usfm="2KI.14.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konye mam abu koar idwe luka ikaarak: kwape ajaatar nun nuewadikatai oitabo loka ikisila luka Musa, kwape ecorakinitor EJAKAIT ebe, “Mam lukapapa eario kanuka idwe, karaida idwe mam eario kanuka lukapapakec; konye etwani ninitunanan kanuka aronisike.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 24:16; Esk 18:4,20.</span></span></span></div><div class="ChapterContent_p__dVKHb"><span data-usfm="2KI.14.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koarak luka Edom ilukumin itomon Aditot naka Abalaŋ, kirum Sela eiiosi, komaik ekiror Yokuteel, kiton lolo. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:11; 2 Sam 8:13; Yos 15:38.</span></span></span></div><div class="ChapterContent_p__dVKHb"><span data-usfm="2KI.14.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi Amasia aiiukar ikiyakia mama ejai Yekoas, okoku loka Yekoakas okoku loka Yeku, ekabaka loka Isirael, kobala ebe, “Bia kaanyunos kakonye.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:17,18; Awa 17:14.</span></span><span class="ChapterContent_content__RrUqA">  </span></span><span data-usfm="2KI.14.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kijuka Yekoas ekabaka loka Isirael mama ejai Amasia ekabaka loka Yuda kobala ebe, “Abu ekenep loajai Lebanon kijukak eres loajai Lebanon ebe, ‘Kokorak akokukon okokuka komany’: kitoro etiaŋ loka ais loajai Lebanon, kicakaeak ekenep. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:8; 1 Ika 4:33.</span></span><span class="ChapterContent_content__RrUqA">  </span></span><span data-usfm="2KI.14.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Abeit idany Edom, iturokina etaukon: kibwonak ŋun, kopaik ore: naarai kanukinyo ilomaria akiro numere nukon ka atwaniar, kibirori ijo ka Yuda da kajo?” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 8:14; 2 Siit 32:25; Esk 28:2,17; Kbk 2:4; 2 Siit 35:21; Awa 26:17; Luk 14:31,32.</span></span></span></div><div class="ChapterContent_p__dVKHb"><span data-usfm="2KI.14.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye koner Amasia akiirar. Kolot do Yekoas ekabaka loka Isirael: koanyunos kakonye, ŋesi ka Amasia ekabaka loka Yuda koBet-semet, loarai loka Yuda. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 21:16.</span></span><span class="ChapterContent_content__RrUqA">  </span></span><span data-usfm="2KI.14.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kireneai Yuda kakonyen nuka Isirael, koker ninitunanan owemake. </span></span><span data-usfm="2KI.14.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kikam Yekoas ekabaka loka Isirael Amasia ekabaka loka Yuda, okoku loka Yekoas, okoku loka Akasia, koBet-semet, kobu Yerusalem, kotiyatiya arwatat naka Yerusalem anyoun korute loka Epuraim kiton orute loka agor, ikubitin akwat aoŋon. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:23; Nek 8:16; 12:39; Yer 31:38; Sek 14:10.</span></span><span class="ChapterContent_content__RrUqA">  </span></span><span data-usfm="2KI.14.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konata esabu ka epuesa kere, ka iboro kere luadumunio kotogo loka EJAKAIT, koboro luka akais nuipu lukotogo loka ekabaka, ka lukititina da, kobono Samaria. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:51; 2 Ika 24:13.</span></span></span></div><div class="ChapterContent_p__dVKHb"><span data-usfm="2KI.14.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Aswamisio ace nuka Yekoas nuabu kiswama, ka akegogoŋ, kwape aiior ka Amasia ekabaka loka Yuda, mam kereka iwadikatai oitabo loka aisiitonokin nuka ikabakan luka Isirael? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 13:12.</span></span><span class="ChapterContent_content__RrUqA">  </span></span><span data-usfm="2KI.14.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Koiotoor Yekoas kalukapapaake, aponi kidaikinai Samaria nepepe kikabakan luka Isirael; kirum Yeroboam okokuke aiboisike.</span></span></div><div class="ChapterContent_p__dVKHb"><span data-usfm="2KI.14.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kobut Amasia okoku loka Yoas ekabaka loka Yuda ikar itomon ka lukany kedau Yekoas okoku loka Yekoakas ekabaka leka Isirael atwanare, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 25:25.</span></span><span class="ChapterContent_content__RrUqA">  </span></span><span data-usfm="2KI.14.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Aswamisio ace nuka Amasia mam kereka iwadikatai oitabo loka aisiitonokin nukaikabakan luka Yuda? </span></span><span data-usfm="2KI.14.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kinerut asurokin ŋes koYerusalem; koker Lakis; konye kiiukasi atupakin ŋes Lakis, koarakinai nina, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 12:20,21; 2 Siit 25:27; Yos 10:31.</span></span><span class="ChapterContent_content__RrUqA">  </span></span><span data-usfm="2KI.14.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Koyaunai ŋes kobalasin: aponi kidaikinai Yerusalem kalukapapaake ore loka Daudi. </span></span><span data-usfm="2KI.14.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Koyaata ituŋa kere luka Yuda Asaria, lokerai loka ikar itomon ka lukanykape, kitaraut ŋes ekabaka aibois naka papake Amasia. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 15:13; 2 Siit 26:1.</span></span><span class="ChapterContent_content__RrUqA">  </span></span><span data-usfm="2KI.14.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Koduk ŋesi Elat, kinyakak Yuda, kedau ekabaka aiotoor kalukapapaake. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:26; 2 Ika 16:6; Ikis 2:8.</span></span></span></div><div class="ChapterContent_p__dVKHb"><span data-usfm="2KI.14.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kokaru lokitomonet kakany loka Amasia okoku loka Yoas ekabaka loka Yuda, kogeu Yeroboam okoku loka Yoas ekabaka loka Isirael airum koSamaria, kirumak ikar akaisaoŋon ka lodiopet. </span></span><span data-usfm="2KI.14.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kiswama nueroko kakonyen nuka EJAKAIT: mam abu konyou karonisio kere nuka Yeroboam okoku loka Nebat, nuetidiakaria Isirael. </span></span><span data-usfm="2KI.14.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Abu kinyaka eikor loka Isirael ageun kaneelomarere Kamat kiton aŋolol naka Araba, kwape ajaar akirot naka EJAKAIT, Edeke loka Isirael, naener kama ka ekejaanakinanike Yona okoku loka Amitai, enabi, loarai loka Gat-keper. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 13:21; 34:8; Esk 47:16-18; Amo 6:14; Ikis 3:17; Yok 1:1; Mat 12:39; Yos 19:13.</span></span><span class="ChapterContent_content__RrUqA">  </span></span><span data-usfm="2KI.14.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Naarai koany EJAKAIT aiticanio naka Isirael, erono noi: naarai amamei yeneenitai karaida yenimam eenirai, karaida ekenarakinan neejai Isirael. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:7,9; Tub 10:16; 2 Ika 13:4; Ikis 32:36.</span></span><span class="ChapterContent_content__RrUqA">  </span></span><span data-usfm="2KI.14.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Mam enerit EJAKAIT ebe emwatari ŋesi ekiror loka Isirael kokwap kakui: konye kitaiar kes kakan naka Yeroboam okoku loka Yoas.’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 13:5.</span></span></span></div><div class="ChapterContent_p__dVKHb"><span data-usfm="2KI.14.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.14.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Aswamisio ace nuka Yeroboam, ka nuabu kiswama kere, ka akegogoŋ, kwape aiior, kwape enyakunia Isirael Damasiko ka Kamat, lukeraas luka Yuda, mam kereka iwadikatai oitabo loka aisiitonokin nuka ikabakan luka Isirael? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:6; 1 Ika 11:24.</span></span><span class="ChapterContent_content__RrUqA">  </span></span><span data-usfm="2KI.14.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Koiotoor Yeroboam kalukapapaake, kes ikabakan luka Isirael; kirum Sekaria okokuke aiboisike. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 15:8.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 14<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.14">Learn More About Ebaibuli</a></div>