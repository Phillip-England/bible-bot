<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kotema Elisa atiar, “Kopupokisi akirot naka EJAKAIT: inera EJAKAIT kwanata ebe, Moi kwape tinenikwana egwelario aitemis naka akiria nuidieie esekel, * ka aitemisio aarei nuka esairi esekel, korute loka Samaria.’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 8:23; Yos 3:5; Sab 46:1.</span></span><span class="ChapterContent_content__RrUqA">  </span></span><span data-usfm="2KI.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kosodi ekapolon loagonanakin ekabaka akanike aboŋokin etuŋanan loka Edeke ebe, “Koany, arai kiswama EJAKAIT apedon toma akuj, tikepedoo akirot nin ajaut?” Kotema atiar, “Koany, ianyuni kakonikonye konye mam inyami.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 5:18; Age 7:11; 8:2; Mal 3:10; Ikis 3:27; Bur 3:17.</span></span></span></div><div class="ChapterContent_p__dVKHb"><span data-usfm="2KI.7.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kojaas ituŋa iwonon lukatapon neelomarere korute: kotemanaros atiar, “Kanukinyo kiboio oni kane aitodol nekitwakia? </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 13:46; Mar 5:2; Ikis 24:8,9; 2 Ika 5:27; Luk 17:12.</span></span><span class="ChapterContent_content__RrUqA">  </span></span><span data-usfm="2KI.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Arai kiitema atiar, Kalomasi ore, ejai ebeli ore, kitwakikini nen: arai kiiboikini nepene kitwaki. Aso do kaloto, kalunakinos ajore naka Isurian: arai kiitajarata oni, kijari; arai kiiarata, kitwaki do.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 4:16; Luk 15:17-19.</span></span><span class="ChapterContent_content__RrUqA">  </span></span><span data-usfm="2KI.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konyout nape imuki alosit oidukurun luka Isurian: kedoloto ariri naka iidukurun luka lsurian, koany, kemamei ediotuŋanan. </span></span><span data-usfm="2KI.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Naarai abu EJAKAIT kisiira aiore naka Isurian aruo naka agalin, ka aruo naka ibalasin, aruo naka aiore naepol: kotemanaros atiar, “Koany, ebooleikis ekabaka loka Isirael ikabakan luka Ikitin ka ikabakan luka Imisirian aitiji oni,” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:36; 2 Sam 5:24; 2 Ika 3:23; 19:7; Yob 15:21; Esk 10:5; Apu 6:15,16; 1 Ika 10:29.</span></span><span class="ChapterContent_content__RrUqA">  </span></span><span data-usfm="2KI.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kanuka ŋun konyout kokerata nape imuki, kinyeikis iwemanakec, ka ibalasinikec, ka asigirianakec, kwape ajaatar Iidukurun, kokerata kanuka akeceijar. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 18:11; Sab 48:4-6; 53:5; Awa 28:1; Yer 48:8,9.</span></span><span class="ChapterContent_content__RrUqA">  </span></span><span data-usfm="2KI.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kedoloto lukatapon nul ariri naka iidukurun, kolomasi owema ediopet, konyama komata, kolemut epuesa ka esabu ka inapen, koloto kibwaata; kobonut, kolomasi owema ece, kolemut kanen da, koloto kibwaata.</span></span></div><div class="ChapterContent_p__dVKHb"><span data-usfm="2KI.7.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kosodete atemanar atiar, “Mam kiswamai nuejok: lolo ŋes apaaran naka akiro nuejok, oni da kililini: arai kiidara kiwala akwap, kidolokini oni aitieanio: asa do kopotu, kaloto kalimokis lukokal loka ekabaka.’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pil 2:14; 2 Pet 1:19; Est 9:17; Isa 41:27; Nak 1:15; Mar 32:23.</span></span><span class="ChapterContent_content__RrUqA">  </span></span><span data-usfm="2KI.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kopotu kiworoto ekagolon loka ere: kolimonokis kes ebe, “Kidolo isio oidukurun luka Isurian, ido koany, amamei etuŋanan, karaida eporoto loka ituŋanan, konye ibalasin eenen, ka asigirian eenen, ka iweman da kwape kwaŋin.” </span></span><span data-usfm="2KI.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konyarau ikagolok; kolimokis lukokal loka ekabaka lukotoma. </span></span><span data-usfm="2KI.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Konyou ekabaka kuare, kotema ikekeiaanakinak atiar, “Kekwenyari yes nukiswamakis Isurian oni. Ejenete kesi ebe kiriebi oni eteŋei; kanuka nun ŋes alomariata koidukurun aiŋop ais, kobalas ebe, ‘Kelomut kore, kanatasi ejarete, kilomari do ore.’’’ </span></span><span data-usfm="2KI.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Koboŋok ediopet kokeiaanakinakake kotema atiar, “Kenainait, koyanaasi icetuŋa ibalasin ikany luedeunos, luesalito ore, (koany, esubito kesi bala ekodet kere loka Isirael loedeun kaŋes; koany, esubito bala ekodet kere loka Isirael loamudiar r) keiukasi, kaanyutu.” </span></span><span data-usfm="2KI.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kosodete koyanaasi agalin aarei kibalasin; kijuka ekabaka atupar aiore naka Isurian, kobala ebe, “Koloto, koanyut.” </span></span><span data-usfm="2KI.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kibwapakis kes aitodol Yorodan: ido koany, eleleba erot inapen ka iboro, luacakanarete Isurian iwonyete, Kobonut ikiyakia, kolimokis ekabaka,</span></span></div><div class="ChapterContent_p__dVKHb"><span data-usfm="2KI.7.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kolomut ituŋa, konata iidukurun luka Isurian. Kogwelanarai do aitemis naka akiria nuidicic esekel, ka aitemisio aarei nuka esairi esekel, kwape ajaar akirot naka EJAKAIT, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 23:19; Sab 89:2; 119:89; Isa 40:8; 44:26; Mat 24:35; Mk 13:31; 1 Kor 1:9; 1 Ses 5:24; 1 Pet 1:25.</span></span><span class="ChapterContent_content__RrUqA">  </span></span><span data-usfm="2KI.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kodakak ekabaka ekapolon loagona* esekel ŋes apesa nakin ekabaka akanike apolokin erute: kicakacakata ituŋa ŋes korute, kotwana kwape abalar etuŋanan loka Edeke, loenera kelot ekabaka mama ejai. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:35-40; 2 Ika 6:32; 2 Siit 36:16; Yob 21:28-30; Sab 31:17,18; Awa 13:13; Isa 5:24; Luk 10:16; 1 Ses 4:8; Bur 10:30,31; Yud 1:14,15.</span></span><span class="ChapterContent_content__RrUqA">  </span></span><span data-usfm="2KI.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodi kanen, kwape abalar etuŋanan loka Edeke ekabaka ebe, “Aitemisio aarei nuka esairi esekel, ka aitemis naka akiria nuidicie esekel, ejaun kwaŋin korute loka Samaria moi kwape tinenikwana.’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 7:1.</span></span><span class="ChapterContent_content__RrUqA">  </span></span><span data-usfm="2KI.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Abu ekapolon ŋol Koboŋok etuŋanan loka Edeke kotema atiar, “Koany, arai kiswama EJAKAJT apedon toma akuj, tikepedoo akirot ŋin ajaut?” Kobala ebe, “Koany, ianyuni kakonikonye, konye mam inyami.” </span></span><span data-usfm="2KI.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kodolok ŋes kwaŋin; naarai kicakacakata ituŋa ŋes korute, kotwana. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:12; Yob 20:23; Yer 17:6; Bur 3:18.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.7">Learn More About Ebaibuli</a></div>