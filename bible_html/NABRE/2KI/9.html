<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 9</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.9" class="ChapterContent_chapter__uvbXo">
         <div class="ChapterContent_label__R2PLt">9</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.9.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Konyarau Elisa enabi ediopet kodwe luka inabin, kotema ŋes atiar, “Koen aŋabetekon, koyana ekube lo loka akinyet kakanikon, kolot Ramot-gilead. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 20:35; Yer 1:9,10,17; 2 Ika 4:29; 8:28.</span></span><span class="ChapterContent_content__RrUqA">  </span></span><span data-usfm="2KI.9.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kidolo nina komou kaŋina Yeku okoku loka Yekosapat okoku loka Nimisi, koloma, kitonyou ŋes kama ejaas iinacanake, kitoloma agola nakotoma. </span></span><span data-usfm="2KI.9.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kosodi alemun ekube loka akinyet, kobukok akonke, kotema atiar, ‘Inera EJAKAIT kwanata ebe, Kenyonyoik jo akinyet araun ekabaka loka Isirael.’ Kosodi konaa ekek, koker, sirikiyap.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 19:16.</span></span></span></div><div class="ChapterContent_p__dVKHb"><span data-usfm="2KI.9.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Aso abu ekatumunan, ŋes ekatumunan enabi kolot Ramot-gilead. </span></span><span data-usfm="2KI.9.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kedolo, koany, iboiete ikapolok luka aiore: kotema atiar, “Ejaas nukejukunitere mama ijai ijo, lokapolon.” Kotema Yeku atiar, “Mama ejai iŋai kasio kere?” Kotema atiar, “Mama ijai ijo, lokapolon.” </span></span><span data-usfm="2KI.9.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konyou ŋesi, koloma togo; kobukok akinyet akouke, kotema ŋes atiar, “Inera kwanata EJAKAIT, Edeke loka Isirael ebe, Kenyonyoik jo akinyet araun ekabaka loka ituŋa luka EJAKAIT, kes Isirael. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 2:7,8; 2 Siit 22:7; Sab 75:6,7; 83:18; Yer 27:5; Dan 2:21; 4:17,25; 5:21.</span></span><span class="ChapterContent_content__RrUqA">  </span></span><span data-usfm="2KI.9.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Ido idanyi ekek loka Akab ekapolonikon, kenyan aokot nuka ikakejaanakinak inabin, ka aokot nuka ikejaanakinak kere luka EJAKAIT, nuabukoros kakan naka Yesebel. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 58:10,11; 116:15; 1 Ika 18:4; 21:15.</span></span><span class="ChapterContent_content__RrUqA">  </span></span><span data-usfm="2KI.9.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Naarai eoliori ekek kere loka Akab: amudiari ninikoku yenitelepat yenika Akab, ka ŋol loeenitai ka lomam eenitai kotoma Isirael. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:10; 21:21; Sab 76:8-12; 110:5; 1 Sam 25:22; Ikis 32:36.</span></span><span class="ChapterContent_content__RrUqA">  </span></span><span data-usfm="2KI.9.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ido etuluori ekek loka Akab kwape ekek loka Yeroboam okoku loka Nebat, kwape da ekek loka Baasa okoku loka Akiya. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:10; 15:29; 21:22; 16:3.</span></span><span class="ChapterContent_content__RrUqA">  </span></span><span data-usfm="2KI.9.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Enyamakinete iŋokwo Yesebel amana naka Yesereel, emameun yenidai ŋes.” Konaa ekek, koker. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:10,11; 21:23; 2 Ika 9:35-37; Yer 15:3; 36:30.</span></span></span></div><div class="ChapterContent_p__dVKHb"><span data-usfm="2KI.9.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kosodi Yeku alomun mama ejaas ikejaanakinak luka eiakaitike: kotema cdiopet atiar, “Ejokuka baca? Anyoika keyaunit etuŋanan ŋol lokikerep mama ijai?” Kobala ŋesi ebe, “Ŋenete yesi etuŋanan, ka akekiro da.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 29:26; Kos 9:7; Mk 3:21; Yok 10:20; Asw 17:18; 26:24; 1 Kor 4:10; 2 Kor 5:13.</span></span><span class="ChapterContent_content__RrUqA">  </span></span><span data-usfm="2KI.9.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kobalas ebe, “Isabi; kolimokinai do.” Kotema atiar, “Ebala kwana kwana ebe, “Inera EJAKAIT kwanata ebe, Kenyonyoik jo akinyet araun ekabaka loka Isirael.’’’ </span></span><span data-usfm="2KI.9.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kisunyasi ŋolitunanan alemun ekegoe, kopesikis kwapuke kuju kadoketa, kokuta arupepe, kotemasi atiar, “Yeku ŋes ekabaka,” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 21:7; Mk 11:7,8.</span></span></span></div><div class="ChapterContent_p__dVKHb"><span data-usfm="2KI.9.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kwaŋin kinerut Yeku okoku loka Yekosapat okoku loka Nimisi asurokin Yoram. (Kidari Yoram Ramot-gilead, ŋes ka Isirael kere, kanuka Kasael ekabaka loka Suria. </span></span><span data-usfm="2KI.9.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Konye kebonunit ekabaka Yoram Yesereel aŋaleun amusuŋun nuemusunito Isurian eiiosi kaKasael ekabaka loka Suria.) Kotema Yeku atiar, “Arai ikotosi kwaŋin kinyek ajaut loesii alomar ore, alosit alimokin koYesereel.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 8:29; 2 Siit 22:6.</span></span><span class="ChapterContent_content__RrUqA">  </span></span><span data-usfm="2KI.9.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kodoka Yeku agali, kolot Yesereel; naarai aperi Yoram kaŋina, Abu Akasia ekabaka loka Yuda kolosite aanyun Yoram.</span></span></div><div class="ChapterContent_p__dVKHb"><span data-usfm="2KI.9.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kobwoi ekedaran kotogo lokokuju koYesereel, koany erioŋet loka Yeku ebunit, kotema atiar, “Aany erioŋet.” Kotema Yoram atiar, “Koseu ekebwanenon ebalasit, kiyakia airiamakin kakes, kobala ebe, ‘Ejai kereka ainapakin?’ ” </span></span><span data-usfm="2KI.9.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kolot ediopet ibwanenit ebalasit airiamun kaŋes, kotema atiar, “Inera ekabaka kwanata ebe, ‘Ejai kereka ainapakin?’ ” Kotema Yeku atiar, “Inyo bo ipodo ijo kainapakin? Komana kauka.” Kolimok ekedaran ebe, “Adolo ekiyakia neejaas kesi, konye mam eboŋunit.” </span></span><span data-usfm="2KI.9.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kosodi ŋesi aiyakia lokiareit ibwanenit ebalasit, kodolo neejaas kotema atiar, “Inera ekabaka kwanata ebe, ‘Ejai kereka ainapakin?’ ” Koboŋok Yeku ebe, “Inyo bo ipodo ijo kainapakin? Komana kauka.” </span></span><span data-usfm="2KI.9.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kolimok ekedaran ebe, “Adolo ŋol da neeiaas, konye mam eboŋunit: eirene eputos bala eirene loka Yeku okoku loka Nimisi; naarai irenei ŋesi komositoi.”</span></span></div><div class="ChapterContent_p__dVKHb"><span data-usfm="2KI.9.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kotema Yoram atiar, “Kitemokisi.” Kitemokisi agalike, Kolom Yoram ekabaka loka Isirael ka Akasia ekabaka loka Yuda, ninitunanan agalike, kolomut airiamun kaYeku, kodumakis ŋes mana naka Nabot Eyesereelit. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 8:29; 10:13,14; 2 Siit 22:7.</span></span><span class="ChapterContent_content__RrUqA">  </span></span><span data-usfm="2KI.9.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi kanen, keanyu Yoram Yeku, kotema atiar, “Ejai kereka ainapakin, Yeku?” Koboŋok ebe, “Ainapakin anyoin, adoteu naka totokon Yesebel ka icudetake luipu luetia nen?” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 14:30; Isa 47:9,11; Nak 3:4; Apu 2:20; 17:1-5; 18:3.</span></span><span class="ChapterContent_content__RrUqA">  </span></span><span data-usfm="2KI.9.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kibelok Yoram akegali koker, kotema ŋesi Akasia atiar, “Ŋo ba, Akasia, ejai ebotet.” </span></span><span data-usfm="2KI.9.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kiket Yeku akabwake kagogoŋuke kere, kogum Yoram kidin opura, koloma emal otauke, kibirokin toma agalike. </span></span><span data-usfm="2KI.9.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kosodi Yeku atemar Bidikar ekapolonike atiar, “Kodaku, kocakak ŋes amana naka alup nuka Nabot Eyesereelit: naarai kiitu ebe nakibwanenenoo eoŋ ka jo katupito Akab papake, kibwaik EJAKAIT abwokon na mamake; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 21:29; Yer 23:33-38; Nak 1:1; Mat 11:30.</span></span><span class="ChapterContent_content__RrUqA">  </span></span><span data-usfm="2KI.9.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Inera EJAKAIT ebe, ‘Abeit aany bian aokot nuka Nabot, ka aokot nuka odweke’; inera EJAKAIT ebe, ‘Atacakini jo kamana kana.’ Aso do kodakaa kocakak amana na, kwape ajaar akirot naka EJAKAIT.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 21:19; 22:38; Est 7:10.</span></span></span></div><div class="ChapterContent_p__dVKHb"><span data-usfm="2KI.9.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Konye keanyu Akasia ekabaka loka Yuda ŋun, kokeria orot lokotogo lokomanikor. Kotupa Yeku ŋes, kotema atiar, “Koarakis ŋes da agalike.” Koarakinai needokarere alosit Gur loidunyas ka Ibileam. Kokeria Megido, kotwanik ŋina. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 1:27; 5:19; 1 Ika 9:15; 2 Siit 22:9; 35:22; Sek 12:11.</span></span><span class="ChapterContent_content__RrUqA">  </span></span><span data-usfm="2KI.9.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kodakakis ikekejaanakinak ŋes agali koyanaasi Yerusalem, kidaikinai atesike nepepe kalukapapaake ore loka Daudi.</span></span></div><div class="ChapterContent_p__dVKHb"><span data-usfm="2KI.9.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kokaru lokitomonet ka lodiopet loka Yoram okoku loka Akab kogeu Akasia airum Yuda.</span></span></div><div class="ChapterContent_p__dVKHb"><span data-usfm="2KI.9.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.9.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kedolo Yeku Yesereel, kopup Yesebel; kojuk akonyeke, kisiri akouke, kireik kadirisa. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 4:30.</span></span><span class="ChapterContent_content__RrUqA">  </span></span><span data-usfm="2KI.9.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kosodi elomari Yeku korute, kotema atiar, “Ejai kereka ainapakin, ijo Simiri, ekaaran ekapolonikon?” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 16:9-20.</span></span><span class="ChapterContent_content__RrUqA">  </span></span><span data-usfm="2KI.9.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kitonyou akekonyen adirisa, kotema atiar, “Iŋai ejai owaika? Inair “Kireikis ŋes ibwacin iarei arai Juni. </span></span><span data-usfm="2KI.9.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kotema atiar, “Koeakutu kwap.” Kwaŋin koeakunai kwap: kodetanakinos aokotoke arwatat, kobalasin da; kicakaeaka ŋes kakeje. </span></span><span data-usfm="2KI.9.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kosodi keloma toma, konyam komat; kotema atiar, “Kidara aberu nin naekenokinitoi, kidaata: naarai erai akoku naka ekabaka.” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 10:7; Isa 65:15; 1 Ika 16:31.</span></span><span class="ChapterContent_content__RrUqA">  </span></span><span data-usfm="2KI.9.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Koloto aida ŋes: konye mam apotu kodumut kaŋesi dimarai abelekek kakou, ka akeie, ka atitiban nuka akanin. </span></span><span data-usfm="2KI.9.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kanuka ŋun kobonuru kolimokis ŋes, Kotema atiar, “Na ŋes akirot naka EJAKAIT, naenera toma okejaanakinanike Eliya Etisibit ebe, ‘Enyamakinete inokwo akuan naka Yesebel mana naka Yesereel: </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nak 1:2; 2 Ika 10:30; 1 Ika 21:23.</span></span><span class="ChapterContent_content__RrUqA">  </span></span><span data-usfm="2KI.9.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Akuan da naka Yesebel eraun bala aoret kais kamana naka Yesereel; kinyeis einer ebe, Na ŋes Yesebel.’’’ </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 83:10; Yer 8:2; 16:4.</span></span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 9<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.9">Learn More About Ebaibuli</a></div>