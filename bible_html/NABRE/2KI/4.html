<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Ikabakan 4</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2KI.4" class="ChapterContent_chapter__uvbXo">
         <div class="ChapterContent_label__R2PLt">4</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2KI.4.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 20:35; 2 Ika 2:3-7; Any 21:2; Leb 25:39; Ikis 15:12-18; Nek 5:1-13; Yer 34:8-18; Mat 18:25.  </span></span><span class="ChapterContent_content__RrUqA"> Kiworo aceberu kanor nuka odwe luka inabin mama ejai Elisa, kotema atiar, “Atwana ekonikejaanakinan okilenika: ijeni ijo da ebe abu eke jaanakinanikon koyonite EJAKAIT: abu lokapesen ayaŋaar ikadwe iarei araun ibulesinike.” </span></span><span data-usfm="2KI.4.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 17:12.</span></span><span class="ChapterContent_content__RrUqA"> Kotema Elisa ŋes atiar, “Anyoika keswamakini jo? Kolimokinai; inyo bo ejai kajo togo?” Kotema atiar, “Emamei akonikejaanakinan ibore kotogo, dimarai amot naka akinyet.” </span></span><span data-usfm="2KI.4.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 3:16.</span></span><span class="ChapterContent_content__RrUqA"> Kosodi ŋesi atemar atiar, “Kolot, kilipu ikoniidunyeta kere lukirimorito amoti, amoti nuemameete iboro kotoma; sirikilipu nuikidioko. </span></span><span data-usfm="2KI.4.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Ilomari, igolor ijo ka ikonidwe, kobukonok akinyet amoti ŋun kere; kinadanari nuilelebunos awai.” </span></span><span data-usfm="2KI.4.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konyou ŋin kama ejai ŋesi, kogolor ŋes ka odweke iarei; koinununut ŋes amoti, kobukonokini. </span></span><span data-usfm="2KI.4.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 14:20.</span></span><span class="ChapterContent_content__RrUqA"> Kosodi kanen, kilelebunos amoti, kotema nin okokuke atiar, “Koinunai aeemot.” Kotema ŋes atiar, “Emamei bobo amot.” Kosanak akinyet, </span></span><span data-usfm="2KI.4.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 13:8.</span></span><span class="ChapterContent_content__RrUqA"> Kosodi nin abunore alimokin etuŋanan loka Edeke. Koboŋok ŋesi atiar, “Kolot, kogwela akinyet, kotac apesenekon, ido luideunos kojariata ijo ka ikonidwe.”</span></span></div><div class="ChapterContent_p__dVKHb"><span data-usfm="2KI.4.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 19:18; 1 Sam 28:4.  </span></span><span class="ChapterContent_content__RrUqA"> Kosodi apaaran adiopet, kitor Elisa Sunem, nekejai aberu nakapolon; kimaima ŋes ainyam atap. Kosodi kanen, naetorenenoo, kopaanari nen ainyam atap. </span></span><span data-usfm="2KI.4.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 31:10,11.</span></span><span class="ChapterContent_content__RrUqA"> Kotema nin okilenike atiar, “Koany, amisiik eoŋ lo erai etuŋanan lokalaunan loka Edeke, loitorenenei ne tiritir. </span></span><span data-usfm="2KI.4.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:41,42; 25:40; Rom 12:13; Bur 13:2.</span></span><span class="ChapterContent_content__RrUqA"> Kenainait, kadukokis ŋes igola karwatat; kebwaikis nen kanuke eitada, ka emesa, ka eicoloŋ, ka epir loka atala: tetere naebunenenoo ŋesi mamawok, kopauni nen.”</span></span></div><div class="ChapterContent_p__dVKHb"><span data-usfm="2KI.4.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kosodi apaaran adiopet, kobu ŋesi nen, kopau agola koper nen. </span></span><span data-usfm="2KI.4.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotema ŋesi Gekasi ekejaanakinanike atiar, “Konyarau Asunamit ŋin.” Kosodi kenyaraun, kobwo kakonyeneke. </span></span><span data-usfm="2KI.4.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kotema ŋes atiar, “Kolimok nin ebe, Koany, kibuak ijo sic kaibuakin naetia netine; inyo bo do kiswamakinio jo? Ikoto aitodiario mama ejai ekabaka arai bo mama ejai ekapolon loka ajore?” Koboŋok nin ebe, “Eboie eoŋ korunaka.” </span></span><span data-usfm="2KI.4.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kotema atiar, “Aso inyo bo do kiswamakinio ŋes?” Koboŋok Gekasi ebe, “Abeit emamei ŋes ikoku yenitelepat, emojonit da okilenike.” </span></span><span data-usfm="2KI.4.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kotema atiar, “Konyarau ŋes.” Konyarau, kobwo ŋin kokek. </span></span><span data-usfm="2KI.4.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:10,14.</span></span><span class="ChapterContent_content__RrUqA"> Kotema ŋesi atiar, “Kapak kana, kedol ekaru, ituni ikoku yenitelepat.” Kotema nin ŋes atiar, “Mam, ekajakait, ijo etuŋanan loka Edeke, sirikinal akonikejaanakinan.” </span></span><span data-usfm="2KI.4.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kopotuu aberu, kouri ikoku yenitelepat kapak kaŋin kedol ekaru, kwape alimokinia Elisa ŋes.</span></span></div><div class="ChapterContent_p__dVKHb"><span data-usfm="2KI.4.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodi kepoloor ikoku, adiopepaaran, kolot mama ejai papake mama ejaas ikadwenyak. </span></span><span data-usfm="2KI.4.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotema ŋesi papake atiar, “Akouka, akouka.” Kotema ekejaanakinanike atiar, “Kodaka ŋes mama ejai totoke.” </span></span><span data-usfm="2KI.4.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Keyaŋaa, kitodol mama ejai totoke, kiboikin akuninike aitodol kidin paaran, kotwana. </span></span><span data-usfm="2KI.4.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kodoka nin, kiperik oitada loka etuŋanan loka Edeke, kogolok ekek, koloma kina, </span></span><span data-usfm="2KI.4.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kiworo okilenike kotema atiar, “‘Keŋaiŋait, kijukakinai ediopet kokejaanakinak, ka adiopet kasigirian, kakeria mama ejai erunanan loka Edeke, kabonu.” </span></span><span data-usfm="2KI.4.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema atiar, “Kanukinyo ikotor alosit neejai ŋesi lolo? Mam erai ailamun naka elap karaida nakasabato.” Kotema ŋin atiar, “Ŋul ajokak.” </span></span><span data-usfm="2KI.4.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodi nin aipet lupetan asigiriake, kotema ekeiaanakinanike atiar, “Kireŋea, kiyatak alosit; sirikiyap aibwanen, dimarai kaalimok jo.” </span></span><span data-usfm="2KI.4.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 2:25.</span></span><span class="ChapterContent_content__RrUqA"> Kolot do, kodol mama ejai etuŋanan loka Edeke omoru Karamel.</span></span></div><div class="ChapterContent_p__dVKHb"><span data-usfm="2KI.4.25" class="ChapterContent_verse__57FIw"><span class="ChapterContent_content__RrUqA">Kosodi kanen, keany etunansn loka Edeke ŋes elwana, kotema Gekasi ekeiaanakinanike ebe, “Koany, ejai Asunamit ŋina: </span></span><span data-usfm="2KI.4.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Keŋainait, koker airiamakin kaŋes, kinit ŋes atiar, Ŋai ejok? Okilenikon da ejok? Ikoku da ejokr “Koboŋok ŋin atiar, “Ejokuka.” </span></span><span data-usfm="2KI.4.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 15:23; 1 Sam 1:10.</span></span><span class="ChapterContent_content__RrUqA"> Kedolo ŋesi mama ejai etuŋanan loka Edeke koukot, kitiŋ akeieke. Kikunyak Gekasi aremor ŋes; konye kotema etuŋanan loka Edeke atiar, “Kinyek: naarai ekadakinit eketau; kemunonikinit EJAKAIT, mam kalimokinit eoŋ.” </span></span><span data-usfm="2KI.4.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodi nin atemar atiar, “Abu eoŋ kakoto ikoku yenitelepat kama ejai ekaiakait? Mam abu katema atiar, Sirikiinala?” </span></span><span data-usfm="2KI.4.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 18:46; 2 Ika 9:1; Luk 10:4; Any 7:19; 14:16; 2 Ika 2:8,14; Asw 19:12.</span></span><span class="ChapterContent_content__RrUqA"> Kosodi ŋesi atemar Gekasi atiar, “Koen aŋabetekon, kitiŋ ebelaka akanikon, kolot: arai kiriamunos kitunanan kere, sirikiyoga ŋes; arai kiiyoga ituŋanan, sirikiboŋok: kibwaik ekabela akonyen nuka ikoku.” </span></span><span data-usfm="2KI.4.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 2:2.</span></span><span class="ChapterContent_content__RrUqA"> Kobala toto naka ikoku ebe, “Kwape eiaria EJAKAIT, kwape eiaria ekonitau da, mam kajali jo.” Konyou ŋesi, kotupa nin. </span></span><span data-usfm="2KI.4.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 11:11.</span></span><span class="ChapterContent_content__RrUqA"> Kotubor Gekasi kinarenikec, kibwaik ebela akonyen nuka ikoku; konye amamei eporoto karaida apupun, Kanuka ŋun kobono airiamakin kaŋes, kolimok ebe, “Mam ikoku ekwenyunit.”</span></span></div><div class="ChapterContent_p__dVKHb"><span data-usfm="2KI.4.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Keloma Elisa togo, koany, atwana ikoku, kiperikinirete oitadake, </span></span><span data-usfm="2KI.4.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:6; 1 Ika 17:20; Yak 5:16.</span></span><span class="ChapterContent_content__RrUqA"> Koloma do kogoloros kes iarei, kilip EJAKAIT. </span></span><span data-usfm="2KI.4.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 20:10.</span></span><span class="ChapterContent_content__RrUqA"> Kolot, koper ebuburia kakuan naka ikoku, kibwaik akeituk aituk naka ikoku, akonyeke da akonyeke, akaninike da akaninike: koriori kama ejai ikoku; komwanu akuan naka ikoku, </span></span><span data-usfm="2KI.4.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 17:21; 2 Ika 8:1.</span></span><span class="ChapterContent_content__RrUqA"> Kosodi ŋesi aboŋor, koriaria kotoma togo; kodoka koriori kama ejai ikoku: kikaresio ikoku irwan akanykaarei, kokweny ikoku, </span></span><span data-usfm="2KI.4.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Konyarau Gekasi, kotema atiar, “Konyarau Asunamit ŋin,” Konyarau ŋes, Keloma nin mamake, kotema atiar, “Kodaka ikonikoku.” </span></span><span data-usfm="2KI.4.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 11:35.</span></span><span class="ChapterContent_content__RrUqA"> Kosodi ŋin alomun, kisudede kakeieneke, kokukum kwap; kodak okokuke, koloma,</span></span></div><div class="ChapterContent_p__dVKHb"><span data-usfm="2KI.4.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 10:39; Asw 22:3.  </span></span><span class="ChapterContent_content__RrUqA"> Kobu Elisa bobo Giligal: koiai ebeli akwap; kibolkinos odwe luka inabin kakonyeneke: kotema ŋesi ekekejaanakinan atiar, “Kidoroki akeit, kipoik odwe luka inabin atap.” </span></span><span data-usfm="2KI.4.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:16.</span></span><span class="ChapterContent_content__RrUqA"> Koloma ediopet omanikor aide edia, kodum emusabibu loka ais, koden imonyono luka ais kotunite kogoe, kobu kogetanak kes toma akeit naka atap: naarai mam ajenete kes. </span></span><span data-usfm="2KI.4.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 10:17.</span></span><span class="ChapterContent_content__RrUqA"> Kodutakinai rtuna ainyam. Kosodi kanert, enyamete, kiworoto ebe, “Wu okwe, etuŋanan loka Edeke, ejai atwanare toma akeit ŋin,” Mam apotu kopedosi ainyam. </span></span><span data-usfm="2KI.4.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:25; 2 Ika 2:21; 5:10; Yok 9:6.</span></span><span class="ChapterContent_content__RrUqA"> Konye kotema ŋesi atiar, “Koyautu akiria.” Kocakak akeit; kotema atiar, “Kodutakisi ituŋa, konyama.” Kemamei bobo aronis kotoma akeit.</span></span></div><div class="ChapterContent_p__dVKHb"><span data-usfm="2KI.4.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2KI.4.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 9:4; 1 Kor 9:11; Gal 6:6.  </span></span><span class="ChapterContent_content__RrUqA"> Kobu etuŋanan ebuni koBaal-salisa, koinu etuŋanan loka Edeke inyamat luegeete, imugatin akaisaarei luka asairi, ka aluŋuren nukitetiak nuka akima kopukoke, Kotema atiar, “Koinak ituŋa, konyama.” </span></span><span data-usfm="2KI.4.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 9:13; Yok 6:9.</span></span><span class="ChapterContent_content__RrUqA"> Kotema ekeiaanakinanike atiar, “Okwe! ebwaikini lu akonyen nuka ituŋa akwatat?” Konye kotema atiar, “Koirtak ituŋa konyama; naarai inera EJAKAIT kwanata ebe, Enyamete, kideut.” </span></span><span data-usfm="2KI.4.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 14:20; 15:37; Yok 6:13; Age 18:14; Yer 32:17; Sek 8:6; Mat 19:26; Luk 1:37.</span></span><span class="ChapterContent_content__RrUqA"> Kibwaik akonyenekec, konyamata kideutu, kwape ajaar akirot naka EJAKAIT.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Ikabakan 4<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2KI.4">Learn More About Ebaibuli</a></div>