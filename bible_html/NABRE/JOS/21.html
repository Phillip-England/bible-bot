<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yosua 21</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JOS.21" class="ChapterContent_chapter__uvbXo">
         <div class="ChapterContent_label__R2PLt">21</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JOS.21.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 34:17; Yos 14:1; 17:4.  </span></span><span class="ChapterContent_content__RrUqA"> Kosodete ikapolok luka ikalia luka lukapapaa luka Ilebin aikunyakin mama ejai Eleasar esasedoti, ka Yosua okoku loka Nun, ka ikapolok luka ikalia luka lukapapaa luka atekerin nuka idwe luka Isirael; </span></span><span data-usfm="JOS.21.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 35:1-8; Yos 18:1; Esk 48:9-18; Mat 10:10; Gal 6:6; 1 Tim 5:17,18.</span></span><span class="ChapterContent_content__RrUqA"> Kotemasi kes koSilo kakwap naka Kanaan atiar, “Abu EJAKAIT kicorak kama ka Musa ainakin sio ireria lukiboionono, ka ironyiakee kanuka ibarenekosi.” </span></span><span data-usfm="JOS.21.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Apotu idwe luka Isirael koinakisi Ilebin ireria lu ka ironyiakee kotoma airumetekec, kwape ajaar aicorakinet naka EJAKAIT.</span></span></div><div class="ChapterContent_p__dVKHb"><span data-usfm="JOS.21.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 24:33.  </span></span><span class="ChapterContent_content__RrUqA"> Kobeik eroet ikekia luka Ikokatin: kobeik eroet idwe luka Aaron esasedoti, luaraas Ilebin, kotoma ateker naka Yuda, ka ateker naka Isimeonin, ka ateker naka Benyamin, ireria itomon ka luuni,</span></span></div><div class="ChapterContent_p__dVKHb"><span data-usfm="JOS.21.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kobeik eroet idwe luka luedeuna luka Kokat kotoma okekia luka ateker naka Epuraim, ka ateker naka Dan, ka atutubet naka ateker naka Manase, ireria itomon.</span></span></div><div class="ChapterContent_p__dVKHb"><span data-usfm="JOS.21.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kobeik eroet idwe luka Gereson kotoma okekia luka ateker naka Isakar, ka ateker naka Aser, ka ateker naka Naputali, ka atutubet naka ateker naka Manase koBasan, ireria itomon ka luuni.</span></span></div><div class="ChapterContent_p__dVKHb"><span data-usfm="JOS.21.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kodumut idwe luka Merari kwape ajaatar ikekiakec kotoma ateker naka Reuben, ka ateker naka Gad, ka ateker naka Sebulun, ireria itomon ka luarei.</span></span></div><div class="ChapterContent_p__dVKHb"><span data-usfm="JOS.21.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 49:7; Mar 35:2,3; Yos 18:6; Awa 16:33.  </span></span><span class="ChapterContent_content__RrUqA"> Koinakis idwe luka Isirael Ilebin ireria nul ka ironyiakee kailamilam eroet, kwape ecorakinitor EJAKAIT kama ka Musa.</span></span></div><div class="ChapterContent_p__dVKHb"><span data-usfm="JOS.21.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Koinakis kotoma ateker naka idwe luka Yuda, ka ateker naka idwe luka Simeon, ireria lu luebilitai kane ikecekiroria, </span></span><span data-usfm="JOS.21.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Koraas luka idwe luka Aaron, luka ikekia luka Ikokatin, luaraas luka idwe luka Lebi: naarai abu eroet losodit kobeik kes. </span></span><span data-usfm="JOS.21.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:55; Age 23:2; Yos 14:15; 15:13; 2 Sam 2:1-3; Luk 1:39.</span></span><span class="ChapterContent_content__RrUqA"> Apotu koinakis kes Kiriat-araba, Araba ŋol ŋes papa loka Anak, (nopenol ŋes Keburon) kakwap nakiukon naka Yuda, ka ironyiake lualukunito. </span></span><span data-usfm="JOS.21.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 14:14.</span></span><span class="ChapterContent_content__RrUqA"> Konye imanikoria luka ere ka ireriake ludidik, apotu kesi koinakis Kaleb okoku loka Yepune airum.</span></span></div><div class="ChapterContent_p__dVKHb"><span data-usfm="JOS.21.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 35:13-15; Yos 20:7-9; 1 Siit 6:57; Yos 15:54; 10:29; 15:42; Isa 37:8.  </span></span><span class="ChapterContent_content__RrUqA"> Apotu koinakis idwe luka Aaron esasedoti Keburon ka ironyiake, ere loekuianari ikaaran, ka Libuna ka ironyiake; </span></span><span data-usfm="JOS.21.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:48,50.</span></span><span class="ChapterContent_content__RrUqA"> ka Yatir ka ironyiake, ka Esitemoa ka ironyiake; </span></span><span data-usfm="JOS.21.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:58; Yos 15:49.</span></span><span class="ChapterContent_content__RrUqA"> ka Kolon ka ironyiake, ka Debir ka ironyiake; </span></span><span data-usfm="JOS.21.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:59; Yos 15:10,55.</span></span><span class="ChapterContent_content__RrUqA"> ka Ain ka ironyiake, ka Yuta ka ironyiake, ka Bet-semes ka ironyiake, ireria ikanykaoŋon kotoma atekerin nun nuarei. </span></span><span data-usfm="JOS.21.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 18:24,25.</span></span><span class="ChapterContent_content__RrUqA"> Kotoma ateker naka Benyamin, Gibeon ka ironyiake, Geba ka ironyiake; </span></span><span data-usfm="JOS.21.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 6:60.</span></span><span class="ChapterContent_content__RrUqA"> Anatot ka ironyiake, ka Alumon ka ironyiake; ireria iwoŋon, </span></span><span data-usfm="JOS.21.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ireria kere luka idwe luka Aaron, isasedotin, emwaasi itomon ka luuni ka ironyiakec,</span></span></div><div class="ChapterContent_p__dVKHb"><span data-usfm="JOS.21.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 6:66.  </span></span><span class="ChapterContent_content__RrUqA"> Apotu ikekia luka idwe luka Kokat, Ilebin, kes idwe kere luedeuna luka Kokat, kodumut ireria luka eroetekec kotoma ateker naka Epuraim. </span></span><span data-usfm="JOS.21.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:19; Yos 20:7; Tub 9:1; 1 Ika 12:1.</span></span><span class="ChapterContent_content__RrUqA"> Apotu koinakis kes Sekem ka ironyiake kakwap nakiukon naka Epuraim, ere loekuianari ikaaran, ka Geser ka ironyiake; </span></span><span data-usfm="JOS.21.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">ka Kibisaim ka ironyiake; ka Bet-koron ka ironyiake; ireria iwonon, </span></span><span data-usfm="JOS.21.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotoma ateker naka Dan, Eliteke ka ironyiake, Gibeton ka ironyiake; </span></span><span data-usfm="JOS.21.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Aiyalon ka ironyiake, Gatrimon ka ironyiake; ireria iwonon, </span></span><span data-usfm="JOS.21.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kotoma atutubet naka ateker naka Manase, Taanak ka ironyiake, ka Gat-rimon ka ironyiake; ireria iarei. </span></span><span data-usfm="JOS.21.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ireria kere luka ikekia luka idwe kere luedeuna luka Kokat emwaasi itomon ka ironyiakec.</span></span></div><div class="ChapterContent_p__dVKHb"><span data-usfm="JOS.21.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 6:71; Ikis 1:4; 4:43; Yos 20:8; 1 Siit 6:71,76.  </span></span><span class="ChapterContent_content__RrUqA"> Apotu koinakis idwe luka Gereson, loka ikekia luka Ilebin, kotoma atutubet naka ateker naka Manase, Golan koBasan ka ironyiake, ere loekuianari ikaaran, ka Be-esetera ka ironyiake; ireria iarei. </span></span><span data-usfm="JOS.21.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kotoma ateker naka Isakar, Kision ka ironyiake, Daberat ka ironyiake, </span></span><span data-usfm="JOS.21.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Yaramut ka ironyiake; En-ganim ka ironyiake; ireria iwonon. </span></span><span data-usfm="JOS.21.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kotoma ateker naka Aser, Misal ka ironyiake, Abudon ka ironyiake; </span></span><span data-usfm="JOS.21.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kelekat ka ironyiake; ka Rekob ka ironyiake; ireria iwoŋon. </span></span><span data-usfm="JOS.21.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 20:7.</span></span><span class="ChapterContent_content__RrUqA"> Kotoma ateker naka Naputali, Kedes koGalilaya ka ironyiake, ere loekuianari ikaaran, ka Kamot-dor ka ironyiake, ka Karutan ka ironyiake; ireria iuni. </span></span><span data-usfm="JOS.21.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Ireria kere luka Igeresonin kwape ajaatar ikekiakee emwaasi ireria itomon ka luuni ka ironyiakec.</span></span></div><div class="ChapterContent_p__dVKHb"><span data-usfm="JOS.21.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 6:77.  </span></span><span class="ChapterContent_content__RrUqA"> Apotu koinakis ikekia luka idwe luka Merari, luedeuna luka Ilebin, kotoma ateker naka Sebulun, Yokoneam ka ironyiake, ka Karuta ka ironyiake, </span></span><span data-usfm="JOS.21.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Dimuna ka ironyiake, Nakalal ka ironyiake; ireria iwonon, </span></span><span data-usfm="JOS.21.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kotoma ateker naka Reuben, Beser ka ironyiake, ka Yakas ka ironyiake; </span></span><span data-usfm="JOS.21.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kedemot ka ironyiake, ka Mepaat ka ironyiake, ireria iwonon, </span></span><span data-usfm="JOS.21.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:43; 1 Ika 4:13; Age 32:1; 2 Sam 2:8; 17:27.</span></span><span class="ChapterContent_content__RrUqA"> Kotoma ateker naka Gad, Ramot koGilead ka ironyiake, ere loekuianari ikaaran, ka Makanaim ka ironyiake; </span></span><span data-usfm="JOS.21.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kesibon ka ironyiake, Yaser ka ironyiake, ircria kere iwcnon. </span></span><span data-usfm="JOS.21.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Ŋul kere araas ireria luka idwe luka Merari kwape ajaatar ikekiakec, kes luedeuna luka ikekia luka Ilebin; kobeikis kes ireria itomon ka luarei.</span></span></div><div class="ChapterContent_p__dVKHb"><span data-usfm="JOS.21.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 49:7; Mar 35:7; Ikis 33:10.  </span></span><span class="ChapterContent_content__RrUqA"> Ireria kere luka Ilebin kotoma airumeta nuka idwe luka Isirael emwaasi ireria akaisaoŋon ka lukanykauni ka ironyiakee. </span></span><span data-usfm="JOS.21.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Alukunito ireria ŋul ironyiakec: ekote nen ireria nul kere.</span></span></div><div class="ChapterContent_p__dVKHb"><span data-usfm="JOS.21.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.21.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 13:15; 15:18; 26:3.  </span></span><span class="ChapterContent_content__RrUqA"> Kwaŋin koinak EJAKAIT Isirael akwap kere naeyapoikinit ainakin lukapapaakec: apotu kiruma ŋes, kiboioto kotoma. </span></span><span data-usfm="JOS.21.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 11:23; 22:4; Ikis 7:24.</span></span><span class="ChapterContent_content__RrUqA"> Kisiyen EJAKAIT kes kowaitin kere, kwape ajaatar kere nueyapoikinit lukapapaakec: mam edio kalukasurupokee kere loabu kobwoik kes; abu EJAKAIT kijaik lukasurupokec kere akanikec. </span></span><span data-usfm="JOS.21.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 23:14; Any 3:7,8; 23:23,31; 1 Ika 8:56; Isa 49:7,8,15,16; Mat 24:35; Luk 21:33.</span></span><span class="ChapterContent_content__RrUqA"> Emamei akirot namam abu kodol kakiro nuejok nuabu EJAKAIT kolimokinite ekek loka Isirael; apotu kere kodoloto.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yosua 21<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JOS.21">Learn More About Ebaibuli</a></div>