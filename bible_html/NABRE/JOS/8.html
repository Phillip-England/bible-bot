<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yosua 8</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JOS.8" class="ChapterContent_chapter__uvbXo">
         <div class="ChapterContent_label__R2PLt">8</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JOS.8.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 1:21; 7:18; 31:8; Yos 1:9; 2:11; 6:2; Sab 44:3.  </span></span><span class="ChapterContent_content__RrUqA"> Kotema EJAKAIT Yosua atiar, “Sirikikurianar karaida aiyaloŋoŋ: koyana ituŋa kere lukajiok nepepe kajo, konyou, kolot Ai: koany, ainak ekabaka loka Ai ka ituŋake, ka ereke ka akwapuke akanikon: </span></span><span data-usfm="JOS.8.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 6:21; Ikis 20:14.</span></span><span class="ChapterContent_content__RrUqA"> Iswamakini Ai ka ekabakake kwape iswamakinia Yeriko ka ekabakake: konye iyanaarete lunatanake, ka ibareneke kanukus: kibwaik icetuŋa agule naka ere aperun kes.”</span></span></div><div class="ChapterContent_p__dVKHb"><span data-usfm="JOS.8.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.8.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Konyou Yosua, ka ituŋa kere lukajiok alosit Ai: koseu Yosua ituŋa ilukumin akaisauni, ituŋa lukirigin luetitin, kijuka kes kuare. </span></span><span data-usfm="JOS.8.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:29; 2 Siit 13:13.</span></span><span class="ChapterContent_content__RrUqA"> Kicorak kes ebe, “Koany, ilosete yesi aperun ere, kagule naka ere: sirikilwakiata kore, konye kitemokino kere: </span></span><span data-usfm="JOS.8.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:32.</span></span><span class="ChapterContent_content__RrUqA"> Ekunyakini eoŋ ere ka iruna kere Iuejaas keoŋ: kosodi kanen, naelomuniata kesi asurokin, kwape koloje, kikeri isio kakonyenekec; </span></span><span data-usfm="JOS.8.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kitupete kesi sio, aitodol nekinalaaria isio kes kina naka ere; naarai etemarete ebe, ‘Ekerete kakonyenewok, kwape koloje’; kwaŋin kikeri kakonyenekec: </span></span><span data-usfm="JOS.8.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Inyounete yesi kaneiperunioto irumete ere: naarai kiiaikini EJAKAIT Ekusideke ŋes akanikus, </span></span><span data-usfm="JOS.8.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:16; 2 Sam 13:28.</span></span><span class="ChapterContent_content__RrUqA"> Kosodi do, kidaut airum ere, kicweikis ere kakim; kwape eiaar akirot naka EJAKAIT, iswamaete kwaŋin: koany, keeorak yes.” </span></span><span data-usfm="JOS.8.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kijuka Yosua kes: koloto aperun, kiboioto kokidin Bet-el ka Ai, ari nakoto naka Ai: konye kopero Yosua akuare ŋin kituna,</span></span></div><div class="ChapterContent_p__dVKHb"><span data-usfm="JOS.8.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.8.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 22:3; Yos 3:1; 6:12; 7:16; Sab 101:8; 119:60; Lim 9:10; Yer 21:12.  </span></span><span class="ChapterContent_content__RrUqA"> Kodilok Yosua anyoun tupuruc, kotukok ituŋa, kolot Ai, ŋes ka imakio luka Isirael kakonyen nuka ituŋa. </span></span><span data-usfm="JOS.8.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kolototo ituŋa kere, kes iruna lukajiok luajaas kaŋes, kikunyakis, kodoloto kinaren naka ere, kidukuroto ari naka agolitomei naka Ai: kojai da aditot kidinike ka Ai. </span></span><span data-usfm="JOS.8.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:8; 28:19; Tub 1:22.</span></span><span class="ChapterContent_content__RrUqA"> Koyana ituŋa kwape ilukumin ikany, kibwaik kes kidin Bet-el ka Ai aperun kari nakoto naka ere. </span></span><span data-usfm="JOS.8.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kitemonokisi kwaŋin ituŋa, ajore kere naaiai ari naka agolitomei ka lueperunete luajaas ari nakoto naka ere: kolot Yosua akuare nin kidin aditot. </span></span><span data-usfm="JOS.8.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:34; Lim 9:12; Mat 24:39,50; 1 Ses 5:1-3; 2 Pet 2:3.</span></span><span class="ChapterContent_content__RrUqA"> Kosodi kanen keanyu eka baka loka Ai, kisunyakis, konyout tupuruc, kolomasi ituŋa luka ere aitiji Isirael, ŋes ka ituŋake kere, kapak naaseunitai, koinaren naka Araba; konye mam ŋes ajeni ebe aperunitoi ŋes kagule naka ere. </span></span><span data-usfm="JOS.8.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:36; Yos 15:61; 16:1; 18:12.</span></span><span class="ChapterContent_content__RrUqA"> Kijoseikis Yosua ka Isirael kere bala ipikoritai kes, kokerata orot loebei modin. </span></span><span data-usfm="JOS.8.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:3,4; Sab 9:16; Tub 20:31.</span></span><span class="ChapterContent_content__RrUqA"> Konyaraunai ituŋa kere luajaas ore arukio kes: korukioto Yosua, kinalaarai do kes kore. </span></span><span data-usfm="JOS.8.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Komameun etuŋanan loasalit Ai arai Bet-el, lomam abu kotupak Isirael: kinyeis ere eŋaara, korukioto Isirael. </span></span><span data-usfm="JOS.8.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:23,24; 9:3; Yos 1:5; Yer 49:3.</span></span><span class="ChapterContent_content__RrUqA"> Kotema EJAKAIT Yosua atiar, “Kikeu akwarakon naejai akanikon kodod Ai; naarai ainakini ŋes akanikon.” Kikeu Yosua akwara naajai akanike adodia ere. </span></span><span data-usfm="JOS.8.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Konyout luaperunito atipet kaiboisikec, kokerata napikeuni ŋesi akekan, kolomasi ore, kirumata ŋes; kisunyakisi aicweikin ere. </span></span><span data-usfm="JOS.8.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kenoliasi ituŋa luka Ai kaukec, apotu koanyut, ido koany, apurie apuru naka ere kiton akui, komam kes epedorete akerit lailo ka laije; kobonut ituŋa luakerete amodiŋ asurokin ikarukitok. </span></span><span data-usfm="JOS.8.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Keanyu Yosua ka Isirael kere ebe erumata luaperunito ere, ebe da epurie apuru naka ere kuju, kobonut bobo, koarata ituŋa luka Ai. </span></span><span data-usfm="JOS.8.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:29; Ikis 7:2; Yob 20:5; Luk 17:26-30; 1 Ses 5:3.</span></span><span class="ChapterContent_content__RrUqA"> Kopotu luce kore asurokin kes; koluk do Isirael kes, ice owai lo ice da owai je: kodanyata kes, komam ideunete idio kakesi karaida aitukuu. </span></span><span data-usfm="JOS.8.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kikamut ekabaka loka Ai ejari, koyanautŋes neaiai Yosua. </span></span><span data-usfm="JOS.8.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodi kanen kedau Isirael aiar kere lueboienenete koAi koitela, kamodiŋ da naarukorito kes, abu akwanis naka ekileŋ koar kes kere, aitodol neamudiarere, kobono Isirael kere Ai, kodany kakwanis naka ekileŋ. </span></span><span data-usfm="JOS.8.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kere luapotu kotwaka apaaran nin, ikiliok ka aŋor, emwaasi ilukumin itomon ka luarei, kes ituŋa kere luka Ai. </span></span><span data-usfm="JOS.8.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Naarai mam Yosua abu kinyakak akekan naekeunia akekwara, aitodol naamudiaria eut kere lueboienenete koAi. </span></span><span data-usfm="JOS.8.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 31:22,26; Mat 20:15.</span></span><span class="ChapterContent_content__RrUqA"> Konye ibaren ka lunatuna kore kanol apotu luka Isirael koyanaasi araun inatanakec, kwape ajaar akirot naka EJAKAIT naeeorakinit Yosua. </span></span><span data-usfm="JOS.8.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 13:16; 2 Ika 19:25; Isa 17:1; 25:2; Yer 9:11; 49:2.</span></span><span class="ChapterContent_content__RrUqA"> Kwaŋin kiewe Yosua Ai, kitaraun ŋes aapoŋor ikar kere, kosilior kiton lolo. </span></span><span data-usfm="JOS.8.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 10:26,27; Sab 107:40; 110:5; Ikis 21:23; Yos 7:26; 10:27; 2 Sam 18:17.</span></span><span class="ChapterContent_content__RrUqA"> Ido kikajak ŋesi ekabaka loka Ai okitoi kiton eboŋ; keloma akoloŋ kicorak Yosua, kosodete kolemut akuanake kokitoi, kocakakis orute loka ere, kotukokis nen atukit naepol naka amor, kiton lolo.</span></span></div><div class="ChapterContent_p__dVKHb"><span data-usfm="JOS.8.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.8.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 27:2-8; Age 8:20; 12:7,8; Any 20:24.  </span></span><span class="ChapterContent_content__RrUqA"> Kosodi Yosua adukokin EJAKAIT Edeke loka Isirael etem, moru Ebal. </span></span><span data-usfm="JOS.8.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:25; Ikis 27:5,6; Any 20:24.</span></span><span class="ChapterContent_content__RrUqA"> Kwape kieorakinitor Musa ekejaanakinan loka EJAKAIT idwe luka Isirael, kwape iwadikatere oitabo loka Musa loka ikisila, etem loka amor numam ikee, numam ikeit etuŋanan kadiosuat: koinakis kanen ainakineta nuieweio mama ejai EJAKAIT, koinakis da asuban nuka ainapakin. </span></span><span data-usfm="JOS.8.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 27:2,8.</span></span><span class="ChapterContent_content__RrUqA"> Kiwadikak amor aikopunet naka ikisila luka Musa, naabu kiwadik, kakonyen nuka idwe luka Isirael. </span></span><span data-usfm="JOS.8.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 11:29; 27:11-14; 31:9,12,25; 1 Siit 15:11-13; Leb 24:22; Mar 15:16.</span></span><span class="ChapterContent_content__RrUqA"> Kobwo Isirael kere, ka imakiokee, ka ijakakee, ka ikatubokokee, kowai lo loka asaduku, kowai ie da, kakonyen nuka isasedotin Ilebin, luadakito asaduku naka aitutuket naka EJAKAIT, imoit ka iuriat da; atutubetekee kinaren kemoru Gerisim, atutubetekee da kinaren kemoru Ebal; kwape ecorakinitor Musa ekejaanakinan loka EJAKAIT, ebe isiaunete ber ailipakin idwe luka Isirael arereŋ. </span></span><span data-usfm="JOS.8.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:11; Nek 8:3; Ikis 29:20,21; 30:19.</span></span><span class="ChapterContent_content__RrUqA"> Akaulo kanun abu kosiom akiro kere nuka ikisila, arereŋ ka aiken, kwape ejaatar kere nuiwadikatai oitabo loka ikisila. </span></span><span data-usfm="JOS.8.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:12; Any 12:38; Sek 8:23.</span></span><span class="ChapterContent_content__RrUqA"> Amamei adiokirot kotoma akiro kere nueeorakinit Musa, namam Yosua abu kosiom kakonyen nuka ekodet kere loka Isirael, ka aŋor, ka ludidik, ka imo luajaas nepepe kakes.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yosua 8<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JOS.8">Learn More About Ebaibuli</a></div>