<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yosua 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JOS.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JOS.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 18:11; Yos 14:10; 24:29; 1 Ika 1:1; Luk 1:7.  </span></span><span class="ChapterContent_content__RrUqA"> Amoionit Yosua kokokosanite noi; kotema EJAKAIT ŋes atiar, “Imojoŋit ijo ikokosanit da noi, konye ideuna akwap naepol nakiruma. </span></span><span data-usfm="JOS.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:29,31; Ikis 11:23,24; Tub 3:1; Age 10:14; 26:1; Yok 3:4; 1 Sam 27:8; 2 Sam 3:3.</span></span><span class="ChapterContent_content__RrUqA"> Na ŋes akwap naeroko ideuna: akwap kere naka Ipilisitian ka Igesurin kere; </span></span><span data-usfm="JOS.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 2:18; 1 Sam 6:4,16; Sep 2:5; Ikis 2:23.</span></span><span class="ChapterContent_content__RrUqA"> Ageun koSikor, loejai kinaren naka Misiri, kiton oikor loka Ekuron kari naka agolitomei, loemarakinitai oKanaanin: ijaka ikany luka Ipilisitian; Igasin, ka Isudodain, ka Isikelonain, ka Igitin, ka Iyekuronin; luka Abim da, </span></span><span data-usfm="JOS.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 19:30; Tub 1:34.</span></span><span class="ChapterContent_content__RrUqA"> Kari naka eŋalakimak: akwap kere naka Ikanaanin, ka Meara loerai loka Isidonin, kiton Apek, kiton oikor loka Imorain: </span></span><span data-usfm="JOS.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 5:18; Sab 83:7; Esk 27:9; Yos 12:7.</span></span><span class="ChapterContent_content__RrUqA"> Akwap da naka Igebalin, ka Lebanon kere, kama eniunia akoloŋ, ageun koBaal-gad kwap kemoru Kerumon kiton neelomarere Kamat: </span></span><span data-usfm="JOS.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 33:54; Yos 11:8; 23:13; Tub 2:21; Yos 14:1,2.</span></span><span class="ChapterContent_content__RrUqA"> Luibojete kere kakwap nakiukon ageun koLebanon kiton Misirepot-maim, kes Isidonin kere; ereŋeari eoŋ ŋul kakonyen nuka idwe luka Isirael: konye kokorak ijo idwe luka Isirael akwap nin araun airumet, kwape keeorakinia joo </span></span><span data-usfm="JOS.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Aso kokorak akwap na araun airumet naka atekerin akanykaoŋon, ka atutubet naka ateker naka Manase.”</span></span></div><div class="ChapterContent_p__dVKHb"><span data-usfm="JOS.13.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 32:33; Ikis 3:12; Yos 22:4.  </span></span><span class="ChapterContent_content__RrUqA"> Apotu Ireubenin ka Igadin kodumut airumetekee nepepe kaŋes, naabu Musa koinak kes kokekwa loka Yorodan kari nakokide, kwape ainakinia Musa ekejaanakinan loka EJAKAIT kes; </span></span><span data-usfm="JOS.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:30; Isa 15:2; Yer 48:18,22.</span></span><span class="ChapterContent_content__RrUqA"> Ageun koAroer, loejai osiep loka aditot naka Arunon, ka ere loejai kidin aditot, ka apuuton kere naka Medeba kiton Dibon; </span></span><span data-usfm="JOS.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">ka ireria kere luka Sikon ekabaka loka Imorain, loayait Kesibon, kiton oikor loka idwe luka Amon; </span></span><span data-usfm="JOS.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 12:5.</span></span><span class="ChapterContent_content__RrUqA"> ka Gilead, ka eikor loka Igesurin ka Imaakatin, ka moru Kerumon kere, ka Basan kere kiton Saleea; </span></span><span data-usfm="JOS.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:11; Mar 21:24.</span></span><span class="ChapterContent_content__RrUqA"> Ajakanut kere naka Og koBasan, loayait Asitarot ka Ederei (nopenol Ioedeuna loka luedeuna luka Irepaim); naarai abu Musa kodany ŋul, kireŋea da, </span></span><span data-usfm="JOS.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye mam idwe luka Isirael apotu kireneasi Igesurin, karaida Imaakatin: konye apotu Gesur ka Maakat kiboikinos kidin kIsirael, kiton lolo, </span></span><span data-usfm="JOS.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:1; 10:9; 12:12,19; Mar 18:20; Yos 14:3,4.</span></span><span class="ChapterContent_content__RrUqA"> Ateker naka Lebi bon ŋes mam ŋes abu koinak airumet; ainakineta nueinakinere kakim nuka EJAKAIT Edeke loka Isirael, kes airumeteke, kwape abu kolimokinia Ŋes.</span></span></div><div class="ChapterContent_p__dVKHb"><span data-usfm="JOS.13.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koinak Musa ateker naka idwe luka Reuben kwape ejaatar ikekiakec, </span></span><span data-usfm="JOS.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:28,30; Ikis 3:12; Yos 12:2.</span></span><span class="ChapterContent_content__RrUqA"> Ageunit eikorukec koAroer, loejai osiep loka aditot naka Arunon, ka ere loejai kidin aditot, ka apuuton kere naka Medeba; </span></span><span data-usfm="JOS.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kesibon, ka ireriake kere lueiaas apuuton; Dibon, ka Bamot-baal, ka Bet-baal-meon; </span></span><span data-usfm="JOS.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:23.</span></span><span class="ChapterContent_content__RrUqA"> Ka Yakas, ka Kedemot, ka Mepaat; </span></span><span data-usfm="JOS.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:37.</span></span><span class="ChapterContent_content__RrUqA"> ka Kiriataim ka Sibima, ka Seret-sakar komoru loka aditot; </span></span><span data-usfm="JOS.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">ka Bet-peor, ka neijululuoro Pisiga, ka Bet-yesimot; </span></span><span data-usfm="JOS.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:10; Mar 21:24; 31:8.</span></span><span class="ChapterContent_content__RrUqA"> ka ireria kere luka apuuton, ka ajakanut kere naka Sikon, ekabaka loka Imorain, loayait Kesibon, loabu Musa kodany nepepe kiiaka luka Midian, Ebi, ka Rekem, ka Sur, ka Kur, ka Reba, ikapolok luka Sikon, lueboiete kakwap. </span></span><span data-usfm="JOS.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 22:5; 24:1; 31:8; 2 Pet 2:15; Apu 2:14.</span></span><span class="ChapterContent_content__RrUqA"> Apotu idwe luka Isirael koarata Balaam da okoku loka Beor, ekadwaran, kotoma kanul luaponi koarai. </span></span><span data-usfm="JOS.13.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Arai Yorodan eikor loka idwe luka Reuben, ka eikoruke. Ŋin ŋes airumet naka idwe luka Reuben kwape ejaatar ikekiakee, ireriakec lukapolok ka ludidik da.</span></span></div><div class="ChapterContent_p__dVKHb"><span data-usfm="JOS.13.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.13.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koinak Musa ateker naka Gad, kes idwe lukaGad, kwape ejaatar ikekiakee. </span></span><span data-usfm="JOS.13.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:35; 21:26-29; Ikis 2:19; Tub 11:13; 2 Sam 11:1; 12:26.</span></span><span class="ChapterContent_content__RrUqA"> Arai Yaser eikorukee, ka ireria kere luka Gilead, ka atutubet naka akwap naka idwe luka Amon, kiton Aroerloitei Raba; </span></span><span data-usfm="JOS.13.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ageun koKesibon kiton Ramat-misipe, ka Betonim; ageun da koMakanaim kiton oikor loka Debir; </span></span><span data-usfm="JOS.13.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:17; 1 Ika 7:46; Mar 34:11; Ikis 3:17; Yos 11:2; Mat 14:34; Luk 5:1.</span></span><span class="ChapterContent_content__RrUqA"> Kaditot da, Bet-karam, ka Bet-nimura, ka Sukot, ka Sapon, ka ajakanut kere naedeuna naka Sikon ekabaka loka Kesibon, Yorodan ka eikoruke, kiton osaŋe loka aŋolol naka Kinerot, okekwa loka Yorodan kokide. </span></span><span data-usfm="JOS.13.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋin ŋes airumet naka idwe luka Gad kwape ejaatar ikekiakec, ireriakec lukapolok ka ludidik.</span></span></div><div class="ChapterContent_p__dVKHb"><span data-usfm="JOS.13.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.13.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Koinak Musa atutubet naka ateker naka Manase airumet: arai naka atutubet naka ateker naka Manase kwape ejaatar ikekiakec. </span></span><span data-usfm="JOS.13.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:41; 1 Siit 2:23.</span></span><span class="ChapterContent_content__RrUqA"> Ageunit eikorukee koMakanaim, Basan kere, ajakanut kere naka Og ekabaka loka Basan, ka ireria kere luka Yair, luejaas Basan, ireria akaisakanykape: </span></span><span data-usfm="JOS.13.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 12:4.</span></span><span class="ChapterContent_content__RrUqA"> ka atutubet naka Gilead, ka Asitarot, ka Edcrei, ireria luka ajakanut naka Og koBasan, araas luka idwe luka Makir okoku loka Manese, kes atutubet naka idwe luka Makir kwape ejaatar ikekiakec,</span></span></div><div class="ChapterContent_p__dVKHb"><span data-usfm="JOS.13.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.13.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ŋun kes airumeta nuakorokoroi Musa kapuutona nuka Moab kokekwa loka Yorodan koYeriko, kokide. </span></span><span data-usfm="JOS.13.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 18:20; Yos 18:7; Ikis 10:9; 12:12; 14:27,29; 18:1,2; Esk 44:28.</span></span><span class="ChapterContent_content__RrUqA"> Konye mam Musa abu koinak ateker naka Lebi airumet: EJAKAIT, Edeke loka Isirael, ŋes airumetekec, kwape abu kolimokinia kes.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yosua 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JOS.13">Learn More About Ebaibuli</a></div>