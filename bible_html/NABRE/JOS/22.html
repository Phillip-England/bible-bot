<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yosua 22</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JOS.22" class="ChapterContent_chapter__uvbXo">
         <div class="ChapterContent_label__R2PLt">22</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JOS.22.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kosodi Yosua anyaraun Ireubenin ka Igadin ka atutubet naka ateker naka Manase, </span></span><span data-usfm="JOS.22.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:20-32; Yos 1:12-15,16,17; Ikis 3:18.</span></span><span class="ChapterContent_content__RrUqA"> Kotema kes atiar, “Ipotu kidarata kere nuabu Musa ekejaanakinan loka EJAKAIT kicorak yes, ipupoto da ekaporoto kotoma kere nuabu kecorak yes: </span></span><span data-usfm="JOS.22.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Mam ijalakinito ikusiinacan kapaarasia kanu nuipu, kiton lolo, konye ipotu kidarata akirot naka aicorakinet naka EJAKAIT Ekusideke. </span></span><span data-usfm="JOS.22.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:33; Ikis 29:8; Yos 13:8.</span></span><span class="ChapterContent_content__RrUqA"> Kwana esiyenu EJAKAIT Ekusideke ikusiinaean, kwape alimokinitor kes: asa do, kobonosi, koloto owemanakus, akwap nairumito yesi, naabu Musa ekejaanakinan loka EJAKAIT koinak yes kokekwa loka Yorodan. </span></span><span data-usfm="JOS.22.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 6:6,17; 11:22; 2 Ika 10:31; Sab 119:4; Mat 22:36; Rom 13:10; 1 Tim 1:5; Ikis 10:12; Yos 23:11; Luk 11:42; Yok 15:9,10; 1 Yok 5:3; 2 Yok 1:6; Yud 1:21.</span></span><span class="ChapterContent_content__RrUqA"> Konye koeoito kojokan aiswamaenen aicorakinet ka ekisil, loabu Musa ekejaanakinan loka EJAKAIT kicorak yes, aminenen EJAKAIT Ekusideke, alosenen korotinike kere, aidar aicorakinetake kere, ka aimorikikin kaŋes, ka aiiaanakin ŋes kikusitauon kere ka akusiijar kere.” </span></span><span data-usfm="JOS.22.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 47:7; Any 39:43; Yos 14:13; 2 Sam 6:18; Luk 24:50.</span></span><span class="ChapterContent_content__RrUqA"> Kwaŋin abu Yosua kilipak kes arereŋ, kotwar kes: koloto owemanakec.</span></span></div><div class="ChapterContent_p__dVKHb"><span data-usfm="JOS.22.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 17:5.  </span></span><span class="ChapterContent_content__RrUqA"> Abu Musa koinakinite atutubet naka ateker naka Manase airumet koBasan: konye abu Yosua koinak nacetutubet kama ejaas iinaeanakee kokekwa loka Yorodan kari nakoto. </span></span><span data-usfm="JOS.22.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 31:27; 1 Sam 30:14.</span></span><span class="ChapterContent_content__RrUqA"> Kotema kes atiar, “Koboŋosi kabar naepol owemanakus, ka ibaren luipu noi, ka epuesa, ka esabu, ka aisinit, ka asua, ka igoen luipu noi: komorata kikusiinaean lunatuna kaneejaas lukasurupokus.” </span></span><span data-usfm="JOS.22.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 32:26,29.</span></span><span class="ChapterContent_content__RrUqA"> Kobonosi idwe luka Reuben, ka idwe luka Gad, ka atutubet naka ateker naka Manase, konyout koSilo loejai akwap naka Kanaan neejaas idwe luka lsirael, alosit akwap naka Gilead, akwap naka airumetekec, naerumito kesi, kwape ajaar aicorakinet naka EJAKAIT kama ka Musa.</span></span></div><div class="ChapterContent_p__dVKHb"><span data-usfm="JOS.22.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kedoloto kesi akwap naidunyas ka Yorodan, naejai akwap naka Kanaan, apotu idwe luka Reuben ka idwe luka Gad ka atutubet naka ateker naka Manase kodukoto etem ariri naka Yorodan, etem loepol noi loetakani.</span></span></div><div class="ChapterContent_p__dVKHb"><span data-usfm="JOS.22.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 17:8; Ikis 13:12; Tub 20:12.  </span></span><span class="ChapterContent_content__RrUqA"> Kopuput idwe luka Isirael ebakai ebe, “Koany, apotu idwe luka Reuben, ka idwe luka Gad, ka atutubet naka ateker naka Manase kodukoto etem loiteos kakwap naka Kanaan, kotoma akwap naidunyas Yorodan, kowai loerai loka idwe luka Isirael.” </span></span><span data-usfm="JOS.22.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:1.</span></span><span class="ChapterContent_content__RrUqA"> Kepuput idwe luka Isirael nun, kotukokin ekodet kere loka idwe luka Isirael Silo, alosit aitiji kes.</span></span></div><div class="ChapterContent_p__dVKHb"><span data-usfm="JOS.22.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 13:14; Tub 20:12; Any 6:25; Mar 25:7.  </span></span><span class="ChapterContent_content__RrUqA"> Kijukasi idwe luka Isirael Pinekas okoku loka Eleasar esasedoti mam ejaas idwe luka Reuben ka idwe luka Gad ka atutubet naka ateker naka Manase, akwap naka Gilead; </span></span><span data-usfm="JOS.22.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:4.</span></span><span class="ChapterContent_content__RrUqA"> Kijukasi nepepe kaŋes ikapolok itomon, ekapolon ediopet loka ekal loka lukapapaa loka niniteker naka Isirael; ara ŋinituŋanan kakesi ekapolon loka ikalia luka lukapapaakee kolukumin luka Isirael. </span></span><span data-usfm="JOS.22.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kodoloto mama ejaas idwe luka Reuben, ka idwe luka Gad, ka atutubet naka ateker naka Manase, akwap naka Gilead, kotemasi kes atiar, </span></span><span data-usfm="JOS.22.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 12:13-14; Leb 17:8,9; 1 Sam 15:23.</span></span><span class="ChapterContent_content__RrUqA"> “Inera kwanata ekodet kere loka EJAKAIT ebe, ‘Naanyoin aibucaret na naibucasi yesi kaneejai Edeke loka Isirael, aibelokin lolo ainyein atupit EJAKAIT, naarai idukut etem, aipaliikin lolo EJAKAIT?’ </span></span><span data-usfm="JOS.22.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 25:1-9; Ikis 4:3.</span></span><span class="ChapterContent_content__RrUqA"> Kikidiokikinito kereka oni numam adolit nuka Peor, nuerina oni kitalauna kiton lolo, karaida kejauna atular okodet loka EJAKAIT, </span></span><span data-usfm="JOS.22.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:23,25; Mar 16:22; Yos 7:11,12; 2 Sam 1:17; 1 Siit 21:1,14.</span></span><span class="ChapterContent_content__RrUqA"> Yes aibelokin lolo ainyein atupit EJAKAIT? Kosodi do kanu naarai ipaliikis yesi EJAKAIT lolo, enyunyurikini do ŋesi moi ekodet kere loka Isirael, </span></span><span data-usfm="JOS.22.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:8,9; Yos 18:1.</span></span><span class="ChapterContent_content__RrUqA"> Aso do, arai mam akwap naka airumetekus elai, kodokasi yesi akwap naka airumet naka EJAKAIT, neiboio ewema lokalaunan loka EJAKAIT, kirumata nepepe kasio; konye sirikipaliikis EJAKAIT, karaida aipaliikin sio, adukun etem loegelara ketem loka EJAKAIT Ewokodeke. </span></span><span data-usfm="JOS.22.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 7:1-26; 1 Siit 2:6,7.</span></span><span class="ChapterContent_content__RrUqA"> Mere abu Akan okoku loka Sera kibuca koboro luetateleoritai, kobunok anyunyura ekodet kere loka Isirael? Mam etuŋanan ŋol abu kotwana bon kotoma numam adoliteke.”</span></span></div><div class="ChapterContent_p__dVKHb"><span data-usfm="JOS.22.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 15:1; 18:3.  </span></span><span class="ChapterContent_content__RrUqA"> Kosodete idwe luka Reuben, ka idwe luka Gad, ka atutubet naka ateker naka Manase aboŋokin, kotemasi kesi ikapolok luka ilukumin luka lsirael atiar, </span></span><span data-usfm="JOS.22.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:11; Ikis 10:17; Sab 82:1; Dan 2:47; Apu 19:16; 1 Ika 8:39; Yob 10:7; Sab 44:21; Yer 12:3; Yok 2:25; 21:17; 2 Kor 11:11,31; Bur 4:13; Apu 2:23.</span></span><span class="ChapterContent_content__RrUqA">“EJAKAIT, Edeke loka idekesio, EJAKAIT, Edeke loka idekesio, ŋes ejeŋi, Isirael da ejenuni; arai kanuka epali, arai kanuka aibucaret mama ejai EJAKAIT, (siri jo kiitajar sio lolo.) </span></span><span data-usfm="JOS.22.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:19; 1 Sam 20:16; Sab 7:3,5; 10:13,14.</span></span><span class="ChapterContent_content__RrUqA"> Kidukunio isio etem aibelokin ainyein atupit EJAKAIT; arai ainakin kanen ainakinet naicweio, arai ainakinet naka akiria, arai ainakin asuban nuka ainakineta nuka ainapakin kanen, kitepesen EJAKAIT elopet; </span></span><span data-usfm="JOS.22.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Arai mam sio kiswamat nun kaiyaparit, kaomitos ebe, Kapaarasia nuepote epedorete ikusidwe atemar ikosidwe atiar, ‘Inyo bo ejai yes ka EJAKAIT, Edeke loka Isirael? </span></span><span data-usfm="JOS.22.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Naarai etuluo EJAKAIT Yorodan eikorukosi kayes, yes idwe luka Reuben ka idwe luka Gad; emamei yes akorakinet kaneejai EJAKAIT: kwaŋin isimikete ikusidwe ikosidwe ayoŋit EJAKAIT. </span></span><span data-usfm="JOS.22.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ŋes kitemaria ebe, ‘Ketemokinos oni aiduk etem, mere kanuka ainakinia ainakinet naicweio, karaida asubanit: </span></span><span data-usfm="JOS.22.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:48; Yos 24:27; 1 Sam 7:12; Ikis 12:5-27.</span></span><span class="ChapterContent_content__RrUqA"> Konye eraun ekajenan mamakosi kayes, mama ejaas aturiowok nukitupanakinete, tetere kijaanakini kakonyen nuka EJAKAIT kainakinetawok nuieweio ka asubanawok, ka ainakinetawok nuka ainapakin; tetere mam ikusidwe etemarete ikosidwe kapaarasia nuepote atiar, “Emamei yes akorakinet kama ejai EJAKAIT.” </span></span><span data-usfm="JOS.22.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋes kitemaria ebe, ejaun do ebe naetemariata sio arai aturiokosi kwaŋin kapaarasia nuepote, kitemari do isio ebe, ‘Koany aput naka etem loka EJAKAIT, loadukunete lukapapaakosi, mere kanuka ainakinia ainakinet naicweio, karaida asubanit; konye erai ekajenan mamakosi kayes.’ </span></span><span data-usfm="JOS.22.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 12:13,14.</span></span><span class="ChapterContent_content__RrUqA"> Madi akuj, arai kiipaliiki isio EJAKAIT, aibelokin lolo ainyein atupit EJAKAIT, aiduk etem ainakinia ainakinet naicweio, ka ainakinet naka akiria, arai asubanit, kogelara kaneejai etem loka EJAKAIT Ewokodeke loejai owemake lokalaunan.”</span></span></div><div class="ChapterContent_p__dVKHb"><span data-usfm="JOS.22.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kepupu Pinekas esasedoti, ka ikapolok luka ekodet, kes ikapolok luka ilukumin luka Isirael luajaas kaŋes, akiro nuapotu idwe luka Reuben, ka idwe luka Gad, ka idwe luka Manase kinerata, apotu kesi kitojokata noi, </span></span><span data-usfm="JOS.22.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:8; 29:45; Leb 26:11,12; 1 Ika 15:13-15; 2 Siit 15:2; Sek 8:23; 1 Kor 14:25; Apu 21:3.</span></span><span class="ChapterContent_content__RrUqA"> Kotema Pinekas okoku loka Eleasar esasedoti idwe luka Reuben, ka idwe luka Gad, ka idwe luka Manase atiar, “Kijeni lolo ebe ejai EJAKAIT kidiniwok, naarai mam yes ibuearito aibucaret ŋin kaneejai EJAKAIT: iyuut do yesi idwe luka Isirael kakan naka EJAKAIT.”</span></span></div><div class="ChapterContent_p__dVKHb"><span data-usfm="JOS.22.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.22.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Koboŋo Pinekas okoku loka Eleasar esasedoti, ka ikapolok, kaneejaas idwe luka Reuben, ka idwe luka Gad, anyoun kakwap naka Gilead, alosit akwap naka Kanaan, mama ejaas idwe luka Isirael, kinyakakis kes akiro. </span></span><span data-usfm="JOS.22.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 29:30; Nek 8:6; Dan 2:19; Luk 2:28.</span></span><span class="ChapterContent_content__RrUqA"> Kitojokata idwe luka Isirael akirot; kituroto idwe luka Isirael Edeke, mam bobo apotu kinerata nuka alosit aitiji kes, amudiar akwap naeboiononoto idwe luka Reuben ka idwe luka Gad, </span></span><span data-usfm="JOS.22.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 24:27.</span></span><span class="ChapterContent_content__RrUqA"> Komaikisi idwe luka Reuben ka idwe luka Gad etem Ed,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">22:34 </span><span class="ft">* Ed Apolouke Ekajenan</span></span></span><span class="ChapterContent_content__RrUqA"> naarai abakas ebe, erai ekajenan kamawok ebe EJAKAIT ŋes Edeke.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yosua 22<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JOS.22">Learn More About Ebaibuli</a></div>