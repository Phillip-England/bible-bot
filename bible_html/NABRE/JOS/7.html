<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yosua 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JOS.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JOS.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 22:20.  </span></span><span class="ChapterContent_content__RrUqA"> Konye kibucasi idwe luka Isirael koboro kaluetateleoritai: naarai abu Akan, okoku loka Karumi, okoku loka Sabidi, okoku loka Sera, loka ateker naka Yuda, koyaŋa ibore yenetateleoritai: kinep anyunyura naka EJAKAIT aluikin idwe luka Isirael.</span></span></div><div class="ChapterContent_p__dVKHb"><span data-usfm="JOS.7.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kijuka Yosua ituŋa anyoun koYeriko alosit Ai, loidunyas ka Bet-aben, kari nakokide naka Bet-el, kotema kes atiar, “Koloto korota akwap.” Koloto ituŋa korota Ai. </span></span><span data-usfm="JOS.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koboŋut mama ejai Yosua, kotemasi ŋes atiar, “Kinyeis ituŋa kere alosit; konye koloto ilukumin iarei arai iuni aidany Ai; sirikitaar ituŋa kere alosit ŋina; naarai ikidioko lukaŋina.” </span></span><span data-usfm="JOS.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:17; Ikis 28:25; 32:30; Isa 30:17; 59:2.</span></span><span class="ChapterContent_content__RrUqA"> Kwaŋin koloto ituŋa kwape ilukumin iuni ŋina, kokerata kakonyen nuka ituŋa luka Ai. </span></span><span data-usfm="JOS.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 2:9,11; Leb 26:36; Sab 22:14.</span></span><span class="ChapterContent_content__RrUqA"> Kodanyata ituŋa luka Ai ituŋa kwape akaisauni ka lukanykape kakesi: apotu korukioto kes anyoun korute kiton Sebarim, kodanyata kes kajesa: koburut itauon luka ituŋa, kipirisiaros piris.</span></span></div><div class="ChapterContent_p__dVKHb"><span data-usfm="JOS.7.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 37:29; Mar 14:5,6; 2 Sam 13:31; Esr 9:3-5; Est 4:1; Yob 1:20; Asw 14:14; 1 Sam 4:12; 2 Sam 1:2; 13:19; Nek 9:1; Yob 2:12.  </span></span><span class="ChapterContent_content__RrUqA"> Kocilicil Yosua ikenapen, kibiror ebuburia koiŋaren kasaduku naka EJAKAIT kiton eboŋ, ŋes ka imakio luka Isirael; komudanakis apua akwesikec. </span></span><span data-usfm="JOS.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 5:22; 2 Ika 3:10.</span></span><span class="ChapterContent_content__RrUqA"> Kotema Yosua atiar, “Wu okwe, EJAKAIT Edeke, kanukinyo itodokunia ijo ituŋa lu Yorodan, aijaikin akan naka Imorain, amudiar sio? Tiejok arai kasalito isio aiboi okekwa loka Yorodan! </span></span><span data-usfm="JOS.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Wu EJAKAIT, atemari eoŋ ai, kedau Isirael aibelokin lukasurupokec ipuranakec! </span></span><span data-usfm="JOS.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 83:4; Any 32:12; Mar 14:13.</span></span><span class="ChapterContent_content__RrUqA"> Naarai epupunete Ikanaanin ka luiboiete kakwap kere, kosodete alukun sio, amudiar ekosikiror kakwap: ikwaikini ijo ai ekonikiror lokapolon?”</span></span></div><div class="ChapterContent_p__dVKHb"><span data-usfm="JOS.7.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema EJAKAIT Yosua atiar, “Konyou; kanukinyo ibiroror ijo ebuburia? </span></span><span data-usfm="JOS.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 6:17; Asw 5:1.</span></span><span class="ChapterContent_content__RrUqA"> Adiaka Isirael; eebo, ebucasi aitutuketeka naecorakinit kes: eebo, ayaŋaasi ibore yenetateleoritai; akokwata, ejoseikis, ebwaikis da ŋin oborokec. </span></span><span data-usfm="JOS.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:45; Tub 2:14; Ikis 7:26; Yos 6:18.</span></span><span class="ChapterContent_content__RrUqA"> Kanuka ŋun mam idwe luka Isirael epedorete aibwo kakonyen nuka lukasurupokec, iboŋokinete lukasurupokec ipuranakec, naarai araut luikenitai: mam bobo ajaenena kayes, dimikito kimudiasi ibore yenitateleoritai kotomakus. </span></span><span data-usfm="JOS.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:10; Yos 3:5.</span></span><span class="ChapterContent_content__RrUqA"> Konyou, kitalau ituŋa, kolimok kes ebe, “Kitalaunos eroko moi kedoluno: naarai inera EJAKAIT Edeke loka Isirael kwanata ebe, “Ejai ibore yenitateleoritai tomakon, ijo Isirael; mam jo ipedori abwoikin lukasurupokon, aitodol nailemaria ibore yenitateleoritai kotomakon.” </span></span><span data-usfm="JOS.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 10:19-21; 14:41,42; Awa 16:33; Yok 1:7; Asw 1:24-26.</span></span><span class="ChapterContent_content__RrUqA"> Kanuka ŋun kisukunyunio moi yes kwape ejaatar atekerinikus: kosodi do ateker naeseuni EJAKAIT ikunyuni kwape ejaatar ikekiake; ekek da loeseuni EJAKAIT ikunyuni kwape ejaatar ikaliake; ekal da loeseuni EJAKAIT ikunyuni idiopet idiopet. </span></span><span data-usfm="JOS.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 14:38,39; Age 34:7; Tub 20:6.</span></span><span class="ChapterContent_content__RrUqA"> Ejaun do ebe, ŋol loeseunio loejai ibore yenitateleoritai icweio kakim, ŋes ka luejaatar kere: naarai ebuca aitutuket naka EJAKAIT, naarai eswama nukabaŋaanut koIsirael.’ ”</span></span></div><div class="ChapterContent_p__dVKHb"><span data-usfm="JOS.7.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kodilok Yosua anyoun tupuruc, kisukuny Isirael kwape ejaatar atekerinikec; koseunai ateker naka Yuda: </span></span><span data-usfm="JOS.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kisukuny ikekia luka Yuda; koseu ekek loka Iserakitin; kisukuny ekek loka Iserakitin idiopet idiopet; koseunai Sabidi: </span></span><span data-usfm="JOS.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:7; Mar 32:23; Awa 13:21; Yer 2:26; Asw 5:1-10.</span></span><span class="ChapterContent_content__RrUqA"> Kisukuny ekaleke idiopet idiopet: koseunai Akan, okoku loka Karumi, okoku loka Sabidi, okoku loka Sera, loka ateker naka Yuda. </span></span><span data-usfm="JOS.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 6:5; Yer 13:16; Yok 9:24; Mar 5:6,7; 2 Siit 30:22; Sab 51:3; Dan 9:4.</span></span><span class="ChapterContent_content__RrUqA"> Kotema Yosua Akan atiar, “Okokuka, keŋaiŋait, kitopoloo EJAKAIT Edeke loka lsirael, kolimok ŋes aronisikon; kolimokinai eoŋ nuiswamat ijo; sirikiimunonik eoŋ” </span></span><span data-usfm="JOS.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Koboŋok Akan Yosua atiar, “Abeit adiaka eoŋ kaneejai EJAKAIT Edeke loka Isirael, eswama nu ka nu: </span></span><span data-usfm="JOS.7.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:17; 1 Ika 21:1; 2 Ika 5:20-27; Awa 15:27; Kbk 2:9; Luk 12:15; Rom 7:7,8; Pes 5:5; 1 Tim 6:10.</span></span><span class="ChapterContent_content__RrUqA"> Naanyunia koŋatan elou loejok loka Babulon, ka isekelin</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">7:21 </span><span class="ft">esekel ŋes apesa. </span></span></span><span class="ChapterContent_content__RrUqA"> akwat aarei luka epuesa, ka ibore yenika esabu yenika alaŋir naka isekelin akaisakany, abu keŋobel kes, kayaŋau kes; ido koany, ebwait kokwap kokidiŋ kewemaka, ka epuesa da ejai kwapuke.”</span></span></div><div class="ChapterContent_p__dVKHb"><span data-usfm="JOS.7.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JOS.7.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kijuka Yosua ikiyakia kokerata owema; ido koany, ebwaitai kowema, epuesa da ajai kwapuke. </span></span><span data-usfm="JOS.7.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kolemut kes kokidiŋ kewema, koyaut kes neajai Yosua, neajaas idwe kere luka Isirael; kibwaikis kes kwap akonyen nuka EJAKAIT. </span></span><span data-usfm="JOS.7.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:7.</span></span><span class="ChapterContent_content__RrUqA"> Koyaŋa Yosua ka idwe kere luka Isirael, Akan okoku loka Sera, ka epuesa, ka elou, ka ibore yenika esabu, ka ikedwe lusap ka lupesur, ka imoŋinike ka asigirianake, ka amerekekinike, ka ewemake, ka luejaatar kere: koyaŋaasi kes aditot naka Akor. </span></span><span data-usfm="JOS.7.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 6:18; 1 Ika 18:17; 1 Siit 2:7; Gal 5:12; Ikis 17:5.</span></span><span class="ChapterContent_content__RrUqA"> Kotema Yosua atiar, “Kanukinyo kiticania sio? kiticani EJAKAIT jo da lolo.” Apotu luka Isirael kere kibiribiroto ŋes kamor; kicweata kes kakim kibiribiroto da kamor. </span></span><span data-usfm="JOS.7.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 8:29; 2 Sam 18:17; Aku 3:53; Ikis 13:17; 2 Sam 21:14; Isa 65:10; Kos 2:15.</span></span><span class="ChapterContent_content__RrUqA"> Kotukokisi kujuke atukit naepol naka amor, kiton lolo; kibelokin EJAKAIT ainyein adedeŋ naka anyunyurake. Ŋes amaikinere aibois ŋin ekiror, Aditot naka Akor,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">7:26 </span><span class="ft">Akor Apolouke Aitican.</span></span></span><span class="ChapterContent_content__RrUqA"> kiton lolo.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yosua 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JOS.7">Learn More About Ebaibuli</a></div>