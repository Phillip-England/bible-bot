<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Aisiitonokin 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1CH.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1CH.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 5:1; 1 Siit 12:23.  </span></span><span class="ChapterContent_content__RrUqA"> Kosodi Isirael kere atukonokin mama ejai Daudi Keburon, kotemasi atiar, “Koany, kirai isio akoitikon ka akirinikon. </span></span><span data-usfm="1CH.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:70,71.</span></span><span class="ChapterContent_content__RrUqA"> Kapakio nua tuboros nukeraar Saul ekabaka, ibu ijo kitoloma kitolom da Isirael: abu EJAKAIT Ekonideke kotema jo atiar, ‘Itanyamenenei ijo ikatuŋa Isirael, iraun ijo ekapolon loka ikatuŋa Isirael.’” </span></span><span data-usfm="1CH.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 5:3; Rom 8:31; 1 Sam 16:1.</span></span><span class="ChapterContent_content__RrUqA"> Kwaŋin koporu imakio kere luka Isirael mama ejai ekabaka Keburon; kitutuk Daudi kakes koKeburon kakonyen nuka EJAKAIT: kinyonyoikis Daudi akinyet araun ekabaka loka Isirael, kwape ajaar akirot naka EJAKAIT kama ka Samuel.</span></span></div><div class="ChapterContent_p__dVKHb"><span data-usfm="1CH.11.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 5:6; Age 10:16; 15:21; Any 3:17; Tub 1:21; 19:10.  </span></span><span class="ChapterContent_content__RrUqA"> Kolot Daudi ka Isirael kere Yerusalem (ŋol ŋes Yebus); ajaas kanen Iyebusin lukiboiete kakwap, </span></span><span data-usfm="1CH.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kotemasi lukiboiete koYebus Daudi atiar, “Mam ilomuni ne.” Konye abu Daudi kirum ere loegogon loka Sion; ŋol ŋes ere loka Daudi. </span></span><span data-usfm="1CH.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kotema Daudi atiar, “Loegeuni aidany Iyebusin, eraun ŋol ekapolon ka ekayaiton.” Kogeuni do Yoab okoku loka Seruia alomar, kitaraunai ekapolon. </span></span><span data-usfm="1CH.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 5:7.</span></span><span class="ChapterContent_content__RrUqA"> Kiboikin Daudi ere loegogon; kanuka ŋun aponi komaikinai ere loka Daudi. </span></span><span data-usfm="1CH.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Koduk ere airimor, anyoun koMilo ka airimor: kiteteu Yoab aiboisio ace nukore, </span></span><span data-usfm="1CH.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kopoloor Daudi noi noi; naarai ajaenena EJAKAIT loka ajoresio kaŋes,</span></span></div><div class="ChapterContent_p__dVKHb"><span data-usfm="1CH.11.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 23:8; 1 Sam 16:1,12.  </span></span><span class="ChapterContent_content__RrUqA"> Lu kes ikapolok luka ituŋa lukirigin lukejaas kaDaudi, luapotu kitodiara bonik Iukagogon mamake kaiakanutuke, nepepe ka Isirael kere, aitaraun ŋes ekabaka, kwape ajaar akirot naka EJAKAIT mama ejai Isirael. </span></span><span data-usfm="1CH.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Lo ŋes etiai loka ituŋa lukirigin lukejaas ka Daudi: Yasobeam, okoku loka Ekakumonit, ekapolon loka akaisauni; kodaku ŋol akekwara asurokin akwat auni koar kes katipet.</span></span></div><div class="ChapterContent_p__dVKHb"><span data-usfm="1CH.11.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotupite ŋes Eleasar okoku loka Dodo, Ekokait, lokerai ediopet kotuna iuni lukirigin, </span></span><span data-usfm="1CH.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 17:1.</span></span><span class="ChapterContent_content__RrUqA"> Ajaas ŋes ka Daudi koPas-damin, etukokina Ipilisitian nina ejie komanikor loeleleba esairi; kokerata ituŋa kakonyen nuka Ipilisitian. </span></span><span data-usfm="1CH.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 21:31.</span></span><span class="ChapterContent_content__RrUqA"> Kobwaata kesi kokidin omanikor, koiiut ŋes, koarata Ipilisitian; kitaiar EJAKAIT kes kaipikor naepol.</span></span></div><div class="ChapterContent_p__dVKHb"><span data-usfm="1CH.11.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 12:15; 2 Sam 23:13; 1 Siit 14:9; Isa 17:5.  </span></span><span class="ChapterContent_content__RrUqA"> Kikokororos iuni kotoma akaisauni lukapolok atiiba mama ejai Daudi, kabua naka Adulam; kidukurite aiore naka Ipilisitian aditot naka Repaim. </span></span><span data-usfm="1CH.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Keiai Daudi toma abwas, keiai abwas naka iserikalei luka Ipilisitian Betlekem. </span></span><span data-usfm="1CH.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kimiela Daudi, kotema atiar, “Arai kainak idiotuŋanan eoŋ akipi aimat nuka atan naka Bet-lekem naidunyas kerute!” </span></span><span data-usfm="1CH.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kocila luuni ajore naka Ipilisitian, kowokut akipi katan naka Bet-lekem, naidunyas kerute, koyanas, koinutu Daudi: konye koner Daudi aimat, konye kiwela mama ejai EJAKAIT. </span></span><span data-usfm="1CH.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotema atiar, “Madi akuj, eoŋ aswam nin: amasi kereka aokot nuka ituŋa kalu lualosito akaŋas naka aijarakec? Naarai apotu koyaut kakaŋas naka aiiarakec.” Kanuka nun koner aimat, Kiswamata ituŋa luuni lukirigin akiro nun,</span></span></div><div class="ChapterContent_p__dVKHb"><span data-usfm="1CH.11.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 26:6-8; 2 Sam 2:18; 3:20; 18:2; 1 Siit 2:16.  </span></span><span class="ChapterContent_content__RrUqA"> Abisai, onace loka Yoab, ŋes lokapolon loka luuni; naarai kodaku ŋesi akwarake asurokin akwat auni koar kes, kodum ekiror kotoma luuni. </span></span><span data-usfm="1CH.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 23:19; 1 Kor 15:41.</span></span><span class="ChapterContent_content__RrUqA"> Kitopolooritete ŋes adepar luarei kouni, kitaraunai ekapolonikec: konye mam abu kodolok luuni lusodit.</span></span></div><div class="ChapterContent_p__dVKHb"><span data-usfm="1CH.11.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 1:23; 23:20; 1 Siit 12:8.  </span></span><span class="ChapterContent_content__RrUqA"> Benaia okoku loka Yekoiada, okoku loka etuŋanan loetitin leka Kabuseel, loabu kiswama aswamisio nukagogon, abu ŋesi koar odwe luarei luka Ariel loka Moab: kiiesar da, koar eŋatuny kokidin aipany kapak naka akako, </span></span><span data-usfm="1CH.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Koar ŋesi Emisiriat da, etuŋanan lokos loeoja ikubitin ikany; kitiŋite Emisiriat akwara kakanike naaputos kakitoi naesonyere; kolot ŋol mama ejai ŋesi kebela, kodem akwara kakan naka Emisiriat, koar ŋes kakwarake elopet, </span></span><span data-usfm="1CH.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kiswama Benaia okoku loka Yekoiada akiro nun, kodum ekiror kotuna luuni lukirigin. </span></span><span data-usfm="1CH.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Koany, kitopolooritete ŋes adepar akaisauni, konye mam abu kodolok luuni lusodit: kodakak Daudi ŋes ayait ikedarakake.</span></span></div><div class="ChapterContent_p__dVKHb"><span data-usfm="1CH.11.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 2:18-23; 23:24; 1 Siit 27:7.  </span></span><span class="ChapterContent_content__RrUqA"> Bobo da ituŋa lukirigin luka aioresio; Asakel onace loka Yoab, Elukanan okoku loka Dodo loka Bet-lekem; </span></span><span data-usfm="1CH.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Samot Ekarorit, Keles Epelonit; </span></span><span data-usfm="1CH.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ira okoku loka Ikes Etekoit, Abieser Enatotait; </span></span><span data-usfm="1CH.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Sibekai Ekusatit, Ilai Ekokait; </span></span><span data-usfm="1CH.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Makarai Enetopatit, Keled okoku loka Baana Enetopatit; </span></span><span data-usfm="1CH.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Itai okoku loka Ribai loka Gibea loka idwe luka Benyamin, Benaia Epiratonit; </span></span><span data-usfm="1CH.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kurai loka aguuruto nuka Gaas, Abiel Erabatait; </span></span><span data-usfm="1CH.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Asumabet Ebakarumit, Eliaba Esaalubonit; </span></span><span data-usfm="1CH.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Odwe luka Kasem Egisonit, Yonatan okoku loka Sage Ekararit; </span></span><span data-usfm="1CH.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Akiam okoku loka Sakar Ekararit, Elipal okoku loka Ur; </span></span><span data-usfm="1CH.11.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Keper Emekeratit, Akiya Epelonit; </span></span><span data-usfm="1CH.11.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kesiro Ekaramelit, Naarai okoku loka Esibai; </span></span><span data-usfm="1CH.11.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Yoel onaee loka Natan, Mibar okoku loka Kagiri; </span></span><span data-usfm="1CH.11.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Selek Emonait, Nakarai Eberotit, loadakit lujiis luka Yoab okoku loka Seruia; </span></span><span data-usfm="1CH.11.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:48; 1 Siit 2:50,53.</span></span><span class="ChapterContent_content__RrUqA"> Ira Itirit, Gareb Itirit; </span></span><span data-usfm="1CH.11.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 11:3.</span></span><span class="ChapterContent_content__RrUqA"> Uria Ekitit, Sabad okoku loka Alai; </span></span><span data-usfm="1CH.11.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Adina okoku loka Sisa Ereubenit, ekapolon loka Ireubenin, ka akaisauni nepepe kaŋes; </span></span><span data-usfm="1CH.11.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kanan okoku loka Maaka, ka Yosapat Emitinit; </span></span><span data-usfm="1CH.11.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Usia Esiteratait, Sama ka Yeiel odwe luka Kotam Eroerait; </span></span><span data-usfm="1CH.11.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Yediael okoku loka Simiri, ka Yoka onaeeke, Etisit; </span></span><span data-usfm="1CH.11.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Eliel Emakabit, ka Yeribai, ka Yosabia, odwe luka Elunaam, ka Itima Emoabit; </span></span><span data-usfm="1CH.11.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Eliel, ka Obed, ka Yaasiel Emesobait.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Aisiitonokin 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1CH.11">Learn More About Ebaibuli</a></div>