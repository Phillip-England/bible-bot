<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Aisiitonokin 28</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1CH.28" class="ChapterContent_chapter__uvbXo">
         <div class="ChapterContent_label__R2PLt">28</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1CH.28.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 23:2; 24:1; 1 Siit 23:2; 27:16; Any 18:25; Ikis 1:15; 1 Siit 27:1,25; 11:10.  </span></span><span class="ChapterContent_content__RrUqA"> Kotukonok Daudi ikapolok kere luka Isirael Yerusalem, ikapolok luka atekerin, ka ikapolok luka irioneta lukebeanakinos aijaanakin eka baka, ka ikapolok luka ilukumin, ka ikapolok luka akwatat, ka ikayaitok luka iboro kere ka ibaren luka ekabaka ka odweke, nepepe kikapolokitok, ka ituŋa lukirigin, kes ituŋa kere lukirigin luetitin, </span></span><span data-usfm="1CH.28.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:20; 1 Siit 11:1-3; Sab 22:22; Bur 2:11; 2 Sam 7:2; 1 Ika 8:17; 1 Siit 17:2; 2 Siit 6:8,9; Sab 132:3,7.</span></span><span class="ChapterContent_content__RrUqA"> Kosodi Daudi ekabaka aibwo kakejeke, kotema atiar, “Kopupokinai, ikainaean, ka ikatuŋa; keiai otaukan adukokin asaduku naka aitutuket naka EJAKAIT, ka eicoloŋ loka akeje nuka Edekewok etogo loka aiyeŋun; ido abu ketemokinite aiduk. </span></span><span data-usfm="1CH.28.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:5; 1 Ika 5:3; 1 Siit 17:4; 22:8.</span></span><span class="ChapterContent_content__RrUqA"> Konye abu Edeke katema eoŋ atiar, ‘Mam jo idukokini ekakiror etogo, naarai irai ijo etuŋanan lokijiisio, ibu kobuko aokot.’ </span></span><span data-usfm="1CH.28.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 16:7; Age 49:8; 1 Sam 16:1,12.</span></span><span class="ChapterContent_content__RrUqA"> Konye abu EJAKAIT, Edeke loka Isirael, kaseu eoŋ kokek kere loka papaka araun ekabaka loka Isirael ikar kere: naarai abu koseu Yuda araun ekapolon; kokek loka Yuda da, ekek loka papaka; kodwe luka papaka kalelak eoŋ aitaraun ekabaka loka Isirael kere: </span></span><span data-usfm="1CH.28.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 3:1; 14:4-7; 22:9.</span></span><span class="ChapterContent_content__RrUqA"> Kodweka da kere (naarai kainak EJAKAIT eoŋ idwe lusap luipu), abu koseu Solomon aiboikin oicoloŋ loka ajakanut naka EJAKAIT airum Isirael. </span></span><span data-usfm="1CH.28.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 1:9.</span></span><span class="ChapterContent_content__RrUqA"> Kalimok eoŋ ebe, ‘Solomon okokukon, ŋes eduki ekatogo ka akalaroi: naarai aseu eoŋ ŋes araun okokuka, eoŋ da araun papake. </span></span><span data-usfm="1CH.28.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:4; 11:11; 1 Siit 22:13.</span></span><span class="ChapterContent_content__RrUqA"> Etieasi akejakanut ikar kere, arai kinyikoki aiswamaenen aicorakinetaka ka itubesiaka, kwape lolo.’ </span></span><span data-usfm="1CH.28.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:1.</span></span><span class="ChapterContent_content__RrUqA"> Aso do, kakonyen nuka Isirael kere, ekodet loka EJAKAIT, kopupi Edekewok, korieenenete komoenenete aicorakineta kere nuka EJAKAIT Ekusideke: tetere irumete akwap na naejok, kinyeiniata araun airumet naka ikusidwe lukitupanakinete yes ikar kere,</span></span></div><div class="ChapterContent_p__dVKHb"><span data-usfm="1CH.28.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.28.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 9:10; Yer 9:24; Kos 4:1; Yok 17:3; 2 Ika 20:3; Sab 101:2; 1 Sam 16:7; 1 Ika 8:39; 1 Siit 29:17; Apu 2:23; 2 Siit 15:2; Mat 7:7; Yak 4:8,10.  </span></span><span class="ChapterContent_content__RrUqA"> “Ŋo da, Solomon okokuka, kojenu Edeke loka papakon, kiiaanakinenei ŋes ketau loedolit ka aomisio nuekotosi: naarai enici EJAKAIT itauon kere, ejeŋi aitetemonor kere nuka aomisio: arai imoenenei ŋes, kitakananakini jo: konye arai iialenenei ŋes, kirenei jo ikar kere. </span></span><span data-usfm="1CH.28.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 22:16; Awa 4:23.</span></span><span class="ChapterContent_content__RrUqA"> Aso koeoite; naarai kiseu EJAKAIT jo adukokin aibois nakalaunan etogo: aso kicat, kiswama.”</span></span></div><div class="ChapterContent_p__dVKHb"><span data-usfm="1CH.28.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.28.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 25:40; 1 Ika 6:2.  </span></span><span class="ChapterContent_content__RrUqA"> Kosodi Daudi ainakin Solomon okokuke aput naka alomaret naka eyekalu, ka naka itogoike, ka aiŋadisiake, ka agolaike nukokuju, ka agolaike nukotoma, ka aibois naka eicoloŋ-lokaitim: </span></span><span data-usfm="1CH.28.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 26:20.</span></span><span class="ChapterContent_content__RrUqA"> Ka aput naka nukejaas omoyoke kere, nuka alaroi nuka etogo loka EJAKAIT, ka agolai kere nuelukunito, naka aiŋadisia nuka etogo loka Edeke, ka naka aiŋadisia nuka iboro luatiakunitai. </span></span><span data-usfm="1CH.28.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Babo da nuka abeanakineta nuka isasedotin ka Ilebin, ka aswam kere naka aijaanakin kotogo loka EJAKAIT, ka iboro kere luka aijaanakin kotogo loka EJAKAIT. </span></span><span data-usfm="1CH.28.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Esabu loitemitoi loka iboro luka esabu, iboro kere luka nolipone loka aijaanakin; epuesa loitemitoi loka iboro kere luka epuesa, iboro kere luka ŋolipone loka aijaanakin. </span></span><span data-usfm="1CH.28.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Itemem da esabu loka ipirin luka atalai, loka atalaike, nuka esabu, loetemem loka nolipir loka atala ka atalaike: ido loka ipirin luka atalai luka epuesa, epuesa loetemem loka nolipir loka atala, ka atalaike, kwape kejaar aijaanakin naka nolipir loka atala. </span></span><span data-usfm="1CH.28.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:23; 1 Ika 7:48; 2 Siit 4:8.</span></span><span class="ChapterContent_content__RrUqA"> Etemem da esabu loka imesan luka imugatin luka aitodikin, kaŋolimesa; epuesa da loka imesan luka epuesa. </span></span><span data-usfm="1CH.28.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Ka igolun luka akiriŋ, ka atanya, ka akolin, nuka esabu loelai: etemem da esabu loka atuba, kaninituba; etemem da epuesa loka atuba, ka ninituba. </span></span><span data-usfm="1CH.28.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:1; 25:18; 1 Sam 4:4; 1 Ika 6:23; Sab 18:10; 68:17; Esk 10:2.</span></span><span class="ChapterContent_content__RrUqA"> Etemem do esabu loililiauna loka etem loka lukisupurununo: esabu da loka aput naka agali, kes ikerubim, luigararaete abebenokakec, arapaar asaduku naka aitutuket naka EJAKAIT. </span></span><span data-usfm="1CH.28.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:40; 26:30.</span></span><span class="ChapterContent_content__RrUqA"> Kobala Daudi ebe, “Ŋun kere ketejenunete eoŋ kaiwadikaeta kakan naka EJAKAIT, kes aswamisio kere nuka aput kana.”</span></span></div><div class="ChapterContent_p__dVKHb"><span data-usfm="1CH.28.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.28.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 31:7; Yos 1:5-7; 1 Siit 22:3; 1 Kor 16:13; Bur 13:5.  </span></span><span class="ChapterContent_content__RrUqA"> Kotema Daudi Solomon okokuke atiar, “Kicat, kotitinior, kiswama nun; sirikikurianar, karaida aiyaloŋoŋ: naarai EJAKAIT Edeke, ŋes Ekadeke ejaenena kajo; mam ŋes isokori kamakon, mam kijali jo, aitodol needaunor aswam kere naka aijaanakin naka etogo loka EJAKAIT. </span></span><span data-usfm="1CH.28.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 24:1; 25:1; Any 35:25; 36:1.</span></span><span class="ChapterContent_content__RrUqA"> Ido koany, ejaas abeanakineta nuka isasedotin ka Ilebin, nuka aijaanakin kere nakaetogo loka Edeke: ejaun kajo nolitunanan loekoto loepiriana, kanolipone loka aijaanakin kotoma aswam naka ŋolipone: erimakinete da eut ikapolok ka ituŋa kere aicorakinetekon.’</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Aisiitonokin 28<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1CH.28">Learn More About Ebaibuli</a></div>