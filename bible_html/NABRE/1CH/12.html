<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>1 Aisiitonokin 12</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="1CH.12" class="ChapterContent_chapter__uvbXo">
         <div class="ChapterContent_label__R2PLt">12</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="1CH.12.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 27:2,6.  </span></span><span class="ChapterContent_content__RrUqA"> Lu kes mil Iuapotu kopotu mama ejai Daudi Sikilag, kapak nakenopitor kanuka Saul okoku loka Kis: koraas kotuŋa lukirigin, ikenara kinakake kojie. </span></span><span data-usfm="1CH.12.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:16.</span></span><span class="ChapterContent_content__RrUqA"> Kokapitos akabwai, apedorete aitwasam akan nakoteten ka nakokediany da aporoeanaria alica, ka agumanaria imalia da kakabwa; koraas luka iinaean luka Saul luka Benyamin, </span></span><span data-usfm="1CH.12.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 21:18; 1 Siit 11:28.</span></span><span class="ChapterContent_content__RrUqA"> Lokapolon ŋes Akieser, kosodi Yoas, odwe luka Semaa Egibeatit; ka Yesiel, ka Pelet, odwe luka Asumabet; ka Bereka, ka Yeku Enatotait; </span></span><span data-usfm="1CH.12.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 10:2; 18:21,25; 1 Ika 3:4,5; 9:2; Isa 28:21.</span></span><span class="ChapterContent_content__RrUqA"> ka Isimaia Egibeonit, etuŋanan lokirigi kotoma akaisauni, loapolokinit akaisauni; ka Yeremia, ka Yakasiel, ka Yokanan, ka Yosabad Egederatit; </span></span><span data-usfm="1CH.12.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Elusai, ka Yerimot, ka Bealia, ka Semaria, ka Sepatia Ekarupit; </span></span><span data-usfm="1CH.12.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Elukana, ka Isia, ka Asarel, ka Yoeser, ka Yasobeam, Ikorakin; </span></span><span data-usfm="1CH.12.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">ka Yoela, ka Sebadia, odwe luka Yerokam loka Gedor.</span></span></div><div class="ChapterContent_p__dVKHb"><span data-usfm="1CH.12.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.12.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 23:14,29; 1 Siit 11:16; 2 Sam 17:10; 23:20; 1 Siit 11:22; Awa 28:1; 2 Sam 2:18.  </span></span><span class="ChapterContent_content__RrUqA"> Luka Igadin apotu kogitakinos mama ejai Daudi aibois naebwaitai modiŋ, ituŋa lukirigin luetitin, ituŋa luetuutooritai ejie, luapedorete aitwasam ebuku ka akwara; akonyenekec koputokinos kakonyen nuka iŋatunyo, ketiroko kesi kwape kamorio koron an, </span></span><span data-usfm="1CH.12.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Eser lokapolon, Obadia lokiareit, Eliab lokiwuniet; </span></span><span data-usfm="1CH.12.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Misimana Iokiwononet, Yeremia kokianyet; </span></span><span data-usfm="1CH.12.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Atai lokikanyetekape, Eliel lokikanyetckaarei; </span></span><span data-usfm="1CH.12.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Yokanan lokikanyetekauni, Elisaba lokikanyetekaon on; </span></span><span data-usfm="1CH.12.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Yeremia lokitomonet, Makubanai lokitomonet kalodiop. </span></span><span data-usfm="1CH.12.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Keraas nul lukodwe luka Gad ikapolok luka ajore; nol lokerai lodidi kakesi keriakas kakwatat, lokapolon da kelukumit. </span></span><span data-usfm="1CH.12.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 3:15; Yer 12:5; 49:19.</span></span><span class="ChapterContent_content__RrUqA"> Ŋul kes luapotu kodokas Yorodan kolap losodit, kedau ŋesi ailapanar aririke kere; kitekerata nul kere luka aditon, kiton kide, koto da.</span></span></div><div class="ChapterContent_p__dVKHb"><span data-usfm="1CH.12.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.12.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kopotu lukodwe luka Benyamin ka Yuda mama ejai aibois naebwaitai mama ejai Daudi. </span></span><span data-usfm="1CH.12.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 3:2; Yud 1:9.</span></span><span class="ChapterContent_content__RrUqA"> Koloma Daudi airiamakin kakes, Koboŋok kotema atiar, “Arai ca iponito yesi inapakina mama ajai aitjarakin eoŋ, kimorikikin ekatau ka lukus; konye arai iponito abilakin eoŋ ebotet mama ejaas lukasurupoka, naarai emamei aronis kakaninika, kosesen Edeke loka lukapapaawok, kitoron.” </span></span><span data-usfm="1CH.12.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 17:25; 1 Siit 2:17.</span></span><span class="ChapterContent_content__RrUqA"> Kosodi emoyo abunokin Amasai lokerai lokapolon loka akaisauni, kotema atiar,</span></span></div><div class="ChapterContent_q1__wjdiM"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">“Kirai isio lukon, Daudi,</span></span></div><div class="ChapterContent_q1__wjdiM"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">owaikon, ijo okoku loka Yese.</span></span></div><div class="ChapterContent_q1__wjdiM"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">Ainapakin, ainapakin kojai mama ŋal,</span></span></div><div class="ChapterContent_q1__wjdiM"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">ainapakin da mama ejaas ikeijarakinakakon!</span></span></div><div class="ChapterContent_q1__wjdiM"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">Naarai kiŋarakinit Edekekon.”</span></span></div><div class="ChapterContent_m__3AINJ"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">Kosodi Daudi aisukunyuun kes, kitarau kes ikapolok luka erioŋet.</span></span></div><div class="ChapterContent_p__dVKHb"><span data-usfm="1CH.12.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.12.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 29:2,4.  </span></span><span class="ChapterContent_content__RrUqA"> Luka Manase da apotu ice kolunakinos mama ejai Daudi naabunio nepepe ka Ipilisitian asurokin Saul kojie, konye mam apotu kinarakis kes: naarai kinerut ijaka luka Ipilisitian, kotwarata ŋes, koba lasi ebe, “Epedori alunakin mama ejai ekapolonike Saul kosodi ayaun akaŋas akwesiwok.” </span></span><span data-usfm="1CH.12.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Naalosio ŋesi Sikilag, kolunakinos mamake luka Manase, Aduna, ka Yosabad, ka Yediael, ka Mikael, ka Yosabad, ka Eliku, ka Siletai, ikapolok luka ilukumin lukeraas luka Manase. </span></span><span data-usfm="1CH.12.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 30:1.</span></span><span class="ChapterContent_content__RrUqA"> Kiŋarakis Daudi asurokin erioŋet loka ikaŋatak; naarai keraas kesi kere ituŋa lukirigin luetitin, koraas ikapolok luka ajore. </span></span><span data-usfm="1CH.12.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Naarai ŋinipaaran kopotu ituŋa mama ejai Daudi aiŋarakin ŋes, aitodol nakeraunor ajore naepol, kwape ajore naka Edeke.</span></span></div><div class="ChapterContent_p__dVKHb"><span data-usfm="1CH.12.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.12.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 2:3; 1 Siit 10:14; 11:10; 1 Sam 16:1.  </span></span><span class="ChapterContent_content__RrUqA"> Lu kes itiaisinei luka ikapolok luka ŋul kaluakapitos lujiis, luapotu kopotu mama ejai Daudi Keburon, aibelokin ajakanut naka Saul mamake, kwape ajaar akirot naka EJAKAIT. </span></span><span data-usfm="1CH.12.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Idwe luka Yuda lukitinitos ibukui ka akwaras emwaasi ilukumin ikanykape ka akwat akanykauni, luakapitos luiiis. </span></span><span data-usfm="1CH.12.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Lukodwe luka Simeon, ituŋa lukirigin luetitin ejie, ilukumin ikanykaarei ka akwatat, </span></span><span data-usfm="1CH.12.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Lukodwe luka Lebi ilukumin iwonon ka akwat akanykape. </span></span><span data-usfm="1CH.12.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Yekoiada ŋes ekenarenikinon loka ekek loka Aaron, kojaas kaŋes ilukumin iuni ka akwat akanykaarei; </span></span><span data-usfm="1CH.12.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:17; 1 Ika 1:8; 2:25; 1 Siit 6:8; Esk 44:15.</span></span><span class="ChapterContent_content__RrUqA"> Sadok ekatumunan lokirigi loetitiŋ, ka lukotogo loka papake ikapolok akaisaarei ka luarei. </span></span><span data-usfm="1CH.12.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Lukodwe luka Benyamin, iinaean luka Saul, ilukumin iuni: naarai aitodol apakio nun keraas luitelekarito aipues lukiketakina atupar etogo loka Saul. </span></span><span data-usfm="1CH.12.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Lukodwe luka Epuraim ilukumin akaisaarei ka akwat akanykauni, ituŋa lukirigin luetitin, ituŋa lukodwaratau kokekia luka lukapapaakec. </span></span><span data-usfm="1CH.12.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Lukatutubet naka ateker naka Manase ilukumin itomon ka lukanykauni, luabilitai ikiroriakee, aponare aitaraun Daudi ekabaka. </span></span><span data-usfm="1CH.12.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Est 1:13.</span></span><span class="ChapterContent_content__RrUqA"> Lukodwe luka Isakar, ituŋa luajenete apakio, ajenun nuibusakinit Isirael aswam: ikapolokokec emwaasi akwat aarei; kiswamata iinacanakec kere kwape ajaar aicorakinetekec. </span></span><span data-usfm="1CH.12.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Luka Sebulun, luapedorete alomar kaiore, luapedorete aiderakin ejie, lukejaas kiboro lukiponesio luipu lujiis, ilukumin akaisakany; luapedorete aiderakin ejie, luamameete itauon iarei, </span></span><span data-usfm="1CH.12.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Luka Naputali ikapolok elukumit, nepepe kakes da lukejaas ibukui ka akwaras ilukumin akaisauni ka lukanykaarei. </span></span><span data-usfm="1CH.12.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Luka Idanin luapedorete aiderakin ejie, ilukumin akaisaarei ka lukanykauni ka akwat akanykape. </span></span><span data-usfm="1CH.12.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Luka Aser, luapedorete alomar kajore, luapedorete aiderakin ejie, ilukumin akaisaoŋon. </span></span><span data-usfm="1CH.12.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Okekwa juwai Yorodan, luka Ireubenin, ka Igadin, ka atutubet naka ateker naka Manase, lukejaas kiboro lukiponesio luipu lujiis ilukumin akwatat ka ilukumin akaisaarei.</span></span></div><div class="ChapterContent_p__dVKHb"><span data-usfm="1CH.12.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="1CH.12.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Ŋul kere, ituŋa lukajiok, luapedorete aiderakin ejie, apotu kopotu Keburon ketau loetenara, aitaraun Daudi ekabaka loka Isirael kere: luka Isirael ice kere da kejaas ketau ediopet aitaraun Daudi ekabaka, </span></span><span data-usfm="1CH.12.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kejaas nina nepepe ka Daudi apaarasia auni, enyamete, emasete: naarai apotu iinacanakec kitemokis kanukec, </span></span><span data-usfm="1CH.12.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Bobo da nul luedunyas kakes, kiton Isakar ka Sebulun ka Naputali, kibwokut inyamat kasigirian, kakaalai, konyubun, komonin, inyamat luka akiria, alunureta nuka itinin, aibuneta nueokito nuka imusabibun, ka ebino, ka akinyet, ka imoŋin, ka imerekekin, epu noi; naarai kejai aiyalama koIsirae!’</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">1 Aisiitonokin 12<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=1CH.12">Learn More About Ebaibuli</a></div>