<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 22</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.22" class="ChapterContent_chapter__uvbXo">
         <div class="ChapterContent_label__R2PLt">22</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.22.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:1-5; Mk 14:1,2.  </span></span><span class="ChapterContent_content__RrUqA"> Kosodi koapu epucit loka Imugatin lumam itubuunitoi loenyaritai Aleleŋ. </span></span><span data-usfm="LUK.22.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 20:19.</span></span><span class="ChapterContent_content__RrUqA"> Komootos isasedotin lupeti ka ikewadikak epone loka aiar ŋes; naarai apotu kokuriaka ituŋa,</span></span></div><div class="ChapterContent_p__dVKHb"><span data-usfm="LUK.22.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:14-16; Mk 14:10,11.  </span></span><span class="ChapterContent_content__RrUqA"> Kolomak Satan Yuda loenyaritai Isikariot, lokerai ediopet kotomon ka luarei; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:2,27.</span></span><span class="ChapterContent_content__RrUqA">  </span></span><span data-usfm="LUK.22.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">kolot kinerut ka lusasedotin lupeti, ka ikapolokitok iserikalei, epone loka aijaikin ŋes akaninikec. </span></span><span data-usfm="LUK.22.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kiyalamikinos, kitutukoto ainakin ŋes arupian. </span></span><span data-usfm="LUK.22.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kocam, komo apak naka aijaikin ŋes mamakec, komamei ekodet.</span></span></div><div class="ChapterContent_p__dVKHb"><span data-usfm="LUK.22.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:17-29; Mk 14:12-25.  </span></span><span class="ChapterContent_content__RrUqA"> Kodol apaaran naka Imugatin lumam itubuunitoi, naibusiar aaria imerekekin lukaleleŋ. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:18-20.</span></span><span class="ChapterContent_content__RrUqA">  </span></span><span data-usfm="LUK.22.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kiyakia Yesu Petero ka Yokana kobala ebe, “Koloto kitemonokis lukaleleŋ kanuwok, tetere kinyami.” </span></span><span data-usfm="LUK.22.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kotemasi ŋes atiar, “Ikoto ketemokis lali?” </span></span><span data-usfm="LUK.22.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema kes atiar, “Koany, nailomariata ore, iriamunos ketuŋanan loibwokit amot naka akipi; kotupasi ŋes, kolomasi togo loelomari ŋesi, </span></span><span data-usfm="LUK.22.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Ilimokinete elopet etogo ebe, ‘Ebala Ekesisianakinan ebe, Ani bo agola nakipejok, neanyamakini lukaleleŋ nepepe kikakesisiak?’ </span></span><span data-usfm="LUK.22.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kitodikini ŋesi yes agola naepol nakokuju naepesitai; kitemonokis nen.”</span></span></div><div class="ChapterContent_p__dVKHb"><span data-usfm="LUK.22.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 19:32.  </span></span><span class="ChapterContent_content__RrUqA"> Koloto, kodumutu kwape kelimokinia; kitemonokis lukaleleŋ,</span></span></div><div class="ChapterContent_p__dVKHb"><span data-usfm="LUK.22.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Nakedolio apak, kiboikin ainyam nepepe kikekesisiak. </span></span><span data-usfm="LUK.22.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kotema kes atiar, “Abu kemiela noi aimor kayes lukaleleŋ lu, eriŋa eoŋ kiticana; </span></span><span data-usfm="LUK.22.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 13:29.</span></span><span class="ChapterContent_content__RrUqA"> naarai katemari yes atiar, Mam anyami bobo Iukaleleŋ kiton naitodolikinere kotoma ajakanut naka Edeke.” </span></span><span data-usfm="LUK.22.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kolem akoli, kedau aimal kobala ebe, “Kolemutu na, kijaanakinos: </span></span><span data-usfm="LUK.22.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">naarai katemari yes atiar, Amear kwana mam amasi araito nuka emusabibu kiton neebunio ajakanut naka Edeke.” </span></span><span data-usfm="LUK.22.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 11:23-25; Asw 27:35.</span></span><span class="ChapterContent_content__RrUqA"> Kolem emugati, kedau aimal, kobilibil, koinak kes, kobala ebe, “Lo ŋes akakuan, nakeinakinio kanukus: kiswamaenenete kwaŋin akiitunitor eoŋ,” </span></span><span data-usfm="LUK.22.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 24:8; Yer 31:31; Sek 9:11.</span></span><span class="ChapterContent_content__RrUqA"> Ka akoli da kwape kwaŋin kedautu ainyam, kobala ebe, “Akoli na erai aitutuket nakitetet kotoma aokotoka, nuebukoros kanukus. </span></span><span data-usfm="LUK.22.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:21,22.</span></span><span class="ChapterContent_content__RrUqA"> Konye koany, akan naka ŋol kalokabilakini ebotet ejai keoŋ omesa. </span></span><span data-usfm="LUK.22.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Naarai elosi Okoku loka etuŋanan kwape kelosikinitere; konye itukwi etuŋanan ŋol loebilakini ŋes ebotet!” </span></span><span data-usfm="LUK.22.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kogeutu aiŋitanar bonik ebe Iŋai bo kakesi ekoto aswam akirot ŋin.</span></span></div><div class="ChapterContent_p__dVKHb"><span data-usfm="LUK.22.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 18:1; Mk 9:34; Luk 9:46.  </span></span><span class="ChapterContent_content__RrUqA"> Kolom epeget kotomakec ebe, Iŋai bo loeomitai araut lokapolon. </span></span><span data-usfm="LUK.22.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 20:25-27; Mk 10:42-44.</span></span><span class="ChapterContent_content__RrUqA"> Kotema kes atiar, “Irumitos ikabakan lukacekwapin ikecetuŋa; ŋul da lukapedor kamakec enyaritai ikeswamak ajokis. </span></span><span data-usfm="LUK.22.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 23:11; Mk 9:35.</span></span><span class="ChapterContent_content__RrUqA"> Konye yes mam ikote kwaŋin, dimarai lokapolon kamakus koraun bala erai lodidi, ka lokeŋarenikinon da bala ŋol loijaanakini. </span></span><span data-usfm="LUK.22.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:12-15.</span></span><span class="ChapterContent_content__RrUqA"> Naarai iŋai bo lokapolon, ŋol loiboikini ainyam, arai bo ŋol lojaanakini? Mere tope je loiboikini ainyam? Konye ajai eoŋ kokidiŋikus bala ekejaanakinan.</span></span></div><div class="ChapterContent_p__dVKHb"><span data-usfm="LUK.22.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">“Iraas yesi luipotu kotitiŋikis keoŋ kotoma acodunioka; </span></span><span data-usfm="LUK.22.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 12:32.</span></span><span class="ChapterContent_content__RrUqA"> eoŋ da keŋadakinit yes ajakanut, kwape keŋadakinitor Papaka eoŋ, </span></span><span data-usfm="LUK.22.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 19:28.</span></span><span class="ChapterContent_content__RrUqA"> tetere inyamete ka aimat komesaka kotoma ajakanutuka, ka aiboikin oicoloŋo luka ajakanut, itubokinete atekerin atomon kanuarei nuka Isirael.</span></span></div><div class="ChapterContent_p__dVKHb"><span data-usfm="LUK.22.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:31-35; Mk 14:27-31; Yok 13:36-38.  </span></span><span class="ChapterContent_content__RrUqA"> “Simon, Simon, koany, enit Satan yes, tetere kipiesi kwape kalos, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 2:11; Amo 9:9.</span></span><span class="ChapterContent_content__RrUqA">  </span></span><span data-usfm="LUK.22.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 17:11,15,20; Sab 51:13.</span></span><span class="ChapterContent_content__RrUqA"> Konye kelipak eoŋ jo kinyek akoniiyuun akurwor; ijo da naibelokinor, kitogogoŋ ikoniinacan.” </span></span><span data-usfm="LUK.22.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kotema ŋes atiar, “Ejakait, etemokino aupar kajo aenio, kiton atwanare da.” </span></span><span data-usfm="LUK.22.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema atiar, “Kalimokini jo, Petero, ebe mam lolo ekokor eruikini aitodol nakiŋerio eoŋ irwan auni ebe mam kijeni.”</span></span></div><div class="ChapterContent_p__dVKHb"><span data-usfm="LUK.22.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 10:9-10; Mk 6:8-9; Luk 9:3; 10:4.  </span></span><span class="ChapterContent_content__RrUqA"> Kiŋit kes ebe, “Nakejukaritor yes emamei eriagi, karaida ecoe, karaida amuk, ipotu kereka kipudas imodiobore?” Kobalas ebe, “Mam,” </span></span><span data-usfm="LUK.22.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kotema kes atiar, “Konye kwana, yenejai eriagi koyaŋa, ka yenikecoe da kwape kwaŋin. Yenemamei ekileŋ kogwela ekelou, kogwelunia. </span></span><span data-usfm="LUK.22.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 53:12; Luk 22:52.</span></span><span class="ChapterContent_content__RrUqA"> Naarai katemari yes atiar, Ibusakinit ŋun nuewadikatai aitodolikinio mamakaŋ ebe, ‘Aponi kimarakinai nepepe ka lukepali’; naarai nukabeito eoŋ ejaas aitodolikiniokec.” </span></span><span data-usfm="LUK.22.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kobalas ebe, “Ejakait, koany, ejaas ne ikileŋa iarei.” Kobala kes ebe, “Aso do.”</span></span></div><div class="ChapterContent_p__dVKHb"><span data-usfm="LUK.22.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:30,36-46; Mk 14:26,32-42.  </span></span><span class="ChapterContent_content__RrUqA"> Kolom, kolot Moru loka Iseitunin, kwape atapitor; kotupasi ikekesisiak da. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 21:37; Yok 18:1.</span></span><span class="ChapterContent_content__RrUqA">  </span></span><span data-usfm="LUK.22.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Nakedolio aibois ŋin kotema kes atiar, “Kilipa, kinyeis alomar toma acodunio.” </span></span><span data-usfm="LUK.22.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kotiakar ŋesi elopet bala apak naetiakara amoru, kokukokin, kilip, </span></span><span data-usfm="LUK.22.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:10.</span></span><span class="ChapterContent_content__RrUqA"> ebe, “Wu Papa, arai ikoto, kolema akoli na kamakaŋ; konye mere nuakoto eoŋ, dimarai nuikoto ijo kiswamai.” </span></span><span data-usfm="LUK.22.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 19:5; Yok 12:29.</span></span><span class="ChapterContent_content__RrUqA"> Kitakanikin ŋes emalaika loabuni kokuju, kitogogoŋ ŋes. </span></span><span data-usfm="LUK.22.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kosodi kanuka aikilianar kiyatak noi ailip; kosubito ainyinyirake bala imany luka aokot nuedoenenete kwap, </span></span><span data-usfm="LUK.22.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Nakenyounio kotoma ailipike, kobu mama ejaas ikesisiak kodum kes ejotoete kanuka aiturur. </span></span><span data-usfm="LUK.22.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Kotema kes atiar, “Kanukinyo ijotooto? Konyoutu kilipa kinyeis alomar toma acodunio.”</span></span></div><div class="ChapterContent_p__dVKHb"><span data-usfm="LUK.22.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:47-56; Mk 14:43-49; Yok 18:2-11.  </span></span><span class="ChapterContent_content__RrUqA"> Atipet napinera ŋesi, koany, kotakan ekodet, iŋarenikinit etuŋanan loenyaritai Yuda, ediopet kotomon ka luarei. Kikunyak mama ejai Yesu tetere enui. </span></span><span data-usfm="LUK.22.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kotema Yesu ŋes atiar, “Yuda, ibilakini kereka ijo Okoku loka etuŋanan ebotet kainu?” </span></span><span data-usfm="LUK.22.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Ŋul da lukejaas die kaŋes, kojenutu nuekotosi adoikin, kobalas ebe, “Ejakait, kajepejepata ca kikileŋa?” </span></span><span data-usfm="LUK.22.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Ediopet kakesi kojepe ebulesit loka losasedoti lopeti kotubo akekit nakoteten, </span></span><span data-usfm="LUK.22.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Koboŋok Yesu ebe, “Kinyeis ŋun!” Kotiro akekit kitaŋaleu. </span></span><span data-usfm="LUK.22.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 22:37.</span></span><span class="ChapterContent_content__RrUqA"> Kosodi kobala Yesu isasedotin lupeti ka ikapolokitok luka eyekalu ka imakio lukeponikinito ŋes ebe, “Ilomutu ca ikapito ikileŋa ka ibelai bala aikamun ekaŋatan? </span></span><span data-usfm="LUK.22.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 19:47; 21:37; Yok 7:30; 8:20; Kol 1:13.</span></span><span class="ChapterContent_content__RrUqA"> Apaarasia kere ajaenena eoŋ nenipe kayes toma oyekalu, konye mam ipotu kikamut eoŋ. Konye lo erai ekusisawa, ka apedor naka amuton.”</span></span></div><div class="ChapterContent_p__dVKHb"><span data-usfm="LUK.22.53" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:57,58,69-75; Mk 14:53,54,66-72; Yok 18:12-18,25-27.  </span></span><span class="ChapterContent_content__RrUqA"> Kosodete kikamut ŋes, koyaata togo loka losasedoti lopeti, konye kotupite Petero kama elwana. </span></span><span data-usfm="LUK.22.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Kedaut ainokokin akim kidiŋ alaro, kiboikinos nepepe, kiboie Petero da kokidiŋikec, </span></span><span data-usfm="LUK.22.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Kanen koany apese ŋes, iboie kaneejai akim, kojene, kobala ebe, “Ajaas nan etuŋanan lo nenipe kaŋes.” </span></span><span data-usfm="LUK.22.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Konye koŋer, kobala ebe, “Ŋo ba na, mam eoŋ ajeni ŋes,” </span></span><span data-usfm="LUK.22.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Nediokasilon koany ece ŋes, kobala ebe, “Ijo da irai lokec.” Konye Koboŋok Petero ebe, “Ijo ba lo, mere eoŋ,” </span></span><span data-usfm="LUK.22.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_content__RrUqA">Ketubor bala esawa ediopet kitogogoŋ ece ebe, “Abeit ajai lo nepepe kaŋes; naarai erai ŋesi da Egalilayat.” </span></span><span data-usfm="LUK.22.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_content__RrUqA">Konye kobala Petero ebe, “Ijo ba lo, mam ajeni nuinera ijo.” Atipet napinera ŋesi koruik ekokor. </span></span><span data-usfm="LUK.22.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 22:34.</span></span><span class="ChapterContent_content__RrUqA"> Kibelokin Ejakait kosesen Petero. Kiitu Petero akirot ya naka Ejakait, nakelimokinit ŋes ebe, “Lolo, eriŋa ekokor eruikino, kiŋeri eoŋ irwan auni.” </span></span><span data-usfm="LUK.22.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_content__RrUqA">Koloma kiŋa komony noi.</span></span></div><div class="ChapterContent_p__dVKHb"><span data-usfm="LUK.22.62" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:67,68; Mk 14:65.  </span></span><span class="ChapterContent_content__RrUqA"> Kosodete ituŋa lukikamunete Yesu koboliatar ŋes, kinomonomata; </span></span><span data-usfm="LUK.22.64" class="ChapterContent_verse__57FIw"><span class="ChapterContent_label__R2PLt">64</span><span class="ChapterContent_content__RrUqA">korapanakis akekonye kiŋita atiar, “Kodwaru cani! Iŋai bo kinom jo?” </span></span><span data-usfm="LUK.22.65" class="ChapterContent_verse__57FIw"><span class="ChapterContent_label__R2PLt">65</span><span class="ChapterContent_content__RrUqA">Koinyanakinete da kakiro nuipu nuka amoromor.</span></span></div><div class="ChapterContent_p__dVKHb"><span data-usfm="LUK.22.65" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.22.66" class="ChapterContent_verse__57FIw"><span class="ChapterContent_label__R2PLt">66</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:59-66; Mk 14:55-64.  </span></span><span class="ChapterContent_content__RrUqA"> Kosodi kiwala akwap, kotukonokin atukot naka imakio luka ituŋa, ka isasedotin lupeti ka ikewadikak; koyautu toma aurianetekec, kobalas ebe, </span></span><span data-usfm="LUK.22.67" class="ChapterContent_verse__57FIw"><span class="ChapterContent_label__R2PLt">67</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:12; 8:45; 10:24.</span></span><span class="ChapterContent_content__RrUqA"> “Arai irai ijo Kristo, kolimokinai.” Kobala ebe, “Karaida kaalimokis yes, mam iyuunete cut; </span></span><span data-usfm="LUK.22.68" class="ChapterContent_verse__57FIw"><span class="ChapterContent_label__R2PLt">68</span><span class="ChapterContent_content__RrUqA">Arai keeŋit yes, mam iboŋokinete. </span></span><span data-usfm="LUK.22.69" class="ChapterContent_verse__57FIw"><span class="ChapterContent_label__R2PLt">69</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 7:13; Sab 110:1.</span></span><span class="ChapterContent_content__RrUqA"> Konye amear natikwana iboikin Okoku loka etuŋanan akan nakoteten naka apedor naka Edeke.” </span></span><span data-usfm="LUK.22.70" class="ChapterContent_verse__57FIw"><span class="ChapterContent_label__R2PLt">70</span><span class="ChapterContent_content__RrUqA">Kobalas kere ebe, “Aso irai kereka ijo Okoku loka Edeke?” Kobala kes ebe, “Yes ibalas ebe arai eoŋ.” </span></span><span data-usfm="LUK.22.71" class="ChapterContent_verse__57FIw"><span class="ChapterContent_label__R2PLt">71</span><span class="ChapterContent_content__RrUqA">Kobalas ebe, “Kipudar bo inyo bobo nuitejenunete? Naarai kiira oni ikulepek akiro nuka aitukuke.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 22<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.22">Learn More About Ebaibuli</a></div>