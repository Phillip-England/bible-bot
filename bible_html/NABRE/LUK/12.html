<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 12</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.12" class="ChapterContent_chapter__uvbXo">
         <div class="ChapterContent_label__R2PLt">12</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.12.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 16:6; Mk 8:15.  </span></span><span class="ChapterContent_content__RrUqA"> Kapaarasia kaŋun, naketukonokinotor ilukumin luka ikodeta kiton aicakacaka, kogeu alimokin ber ikekesisiak ebe, “Kocoito aitubuunet naka Iparisayon, ŋes aisoswanut. </span></span><span data-usfm="LUK.12.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:26-33.</span></span><span class="ChapterContent_content__RrUqA"> Konye emamei akirot naimunonitai, namam epukorio; karaida naibwaitai, namam ejenunio, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 4:22; Luk 8:17.</span></span><span class="ChapterContent_content__RrUqA">  </span></span><span data-usfm="LUK.12.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Aso nuinerata kamuton iirario kaica; ido nuiyeiyeata kagolai nukotoma elimonokinio kokuju otogoi.</span></span></div><div class="ChapterContent_p__dVKHb"><span data-usfm="LUK.12.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">“Katemari yes ikapapero atiar, Sirikikuriakaros luearete akuan, kosodi mam bobo nuepedorete aswam. </span></span><span data-usfm="LUK.12.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konye kekwenyari yes loikuriaka: kokuriaka ŋol loejai apedor kedau aiar acakakin Ogeena; eebo, katemari yes ariar, Kokuriaka ŋol. </span></span><span data-usfm="LUK.12.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Mam kereka egwelete anyiporin akany apesan aarei? Kwabo mam imurwokinio adiopet kakonyen nuka Edeke. </span></span><span data-usfm="LUK.12.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 21:18.</span></span><span class="ChapterContent_content__RrUqA"> Konye imaritai itima da kere luka akwesikus kere, Sirikuriaka; iraas yesi luketiai adepar anyiporin nuipu.</span></span></div><div class="ChapterContent_p__dVKHb"><span data-usfm="LUK.12.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">“Katemari yes atiar, ŋinituŋanan yenikalimori eoŋ kakonyen nuka ituŋa, elimori da Okoku loka etuŋanan ŋes kakonyen nuka imalaikan luka Edeke; </span></span><span data-usfm="LUK.12.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 9:26.</span></span><span class="ChapterContent_content__RrUqA"> Konye ŋin yenikaŋeri eoŋ kakonyen nuka ituŋa, enerio ŋin da kakonyen nuka imalaikan luka Edeke. </span></span><span data-usfm="LUK.12.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 12:32; Mk 3:29.</span></span><span class="ChapterContent_content__RrUqA"> Ŋinituŋanan da yeninera akirot asurokin Okoku loka etuŋanan isionio; konye yeneinyanakini Emoyo Lokalaunan mam isionio. </span></span><span data-usfm="LUK.12.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:19-20; Mk 13:11; Luk 21:14-15.</span></span><span class="ChapterContent_content__RrUqA"> Nakiyaŋaariata yes akonyen nuka atukosia ka ikayaitok ka lukapolou, sirikiyaloŋoŋoto epone arai akiro nuiboŋokinete arai nuineras; </span></span><span data-usfm="LUK.12.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">naarai kisisianakini Emoyo Lokalaunan kosawa kaŋol nuibusakinit einer.”</span></span></div><div class="ChapterContent_p__dVKHb"><span data-usfm="LUK.12.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kotema ediopet kokodet atiar, “Ekesisianakinan, kolimok onaceka katiakata keoŋ akosikirumet.” </span></span><span data-usfm="LUK.12.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 7:27.</span></span><span class="ChapterContent_content__RrUqA"> Konye kotema ŋes atiar, “Ikatunanan, iŋai bo kadakakini eoŋ araut ekatubon arai ekakoran kamakus?” </span></span><span data-usfm="LUK.12.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 6:9,10.</span></span><span class="ChapterContent_content__RrUqA"> Kotema kes atiar, “Kocoito, kidaras bonik kama ejai airaŋaanut kere; naarai aijar naka ituŋanan mere iboro luipu luejaatar ŋesi.” </span></span><span data-usfm="LUK.12.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kolimok kes awaragan ebe, “Kebwaŋunito noi alup nuka etuŋanan lokabaran. </span></span><span data-usfm="LUK.12.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kogeu aomoom kotauke ebe, ‘Kekonak ai, naarai emamei neengadakini ikanyamat?’ </span></span><span data-usfm="LUK.12.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kotema atiar, ‘Ekonakini ne; atiyatiyai idulaaka, ka aje da luitelekarito; eŋadakini nen akakima kere ka ikaboro.’ </span></span><span data-usfm="LUK.12.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Atemari akaijar atiar, ‘Aijar, ejaas jo iboro luipu luimonot kanuka ikar luipu; aso kijamam, konyam, komat, kolakara da.’ </span></span><span data-usfm="LUK.12.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 9:27.</span></span><span class="ChapterContent_content__RrUqA"> Konye kotema Edeke ŋes atiar, ‘Ibaŋaana ijo! Ekotoi akoniijar akuare na; iboro da luitemokinit, eraunete lukaŋai?’ </span></span><span data-usfm="LUK.12.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:20.</span></span><span class="ChapterContent_content__RrUqA"> Ikoni nen yeniŋadakinit iboro luka akais kanuke elopet, komam ebari mama ejai Edeke.”</span></span></div><div class="ChapterContent_p__dVKHb"><span data-usfm="LUK.12.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 6:25-33.  </span></span><span class="ChapterContent_content__RrUqA"> Kotema ikekesisiak atiar, “Kanuka ŋun katemari yes atiar, Siriyaloŋoŋoete kanuka akusiiiar, luinyamete, karaida kanuka akusiwat luinapete, </span></span><span data-usfm="LUK.12.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Naarai aijar itelekarit inyamat, ka akuan da itelekarit anapito. </span></span><span data-usfm="LUK.12.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 147:9.</span></span><span class="ChapterContent_content__RrUqA"> Koomito ikuruka ebe mam eyeete kwabo mam idwenyete, emameete aiŋadisia karaida idulaa; konye itanyami kes Edeke, Itelekarito cama yesi noi akweny! </span></span><span data-usfm="LUK.12.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Iŋai bo kayes kiyaloŋoŋ epedori aiyatakin akeibut? </span></span><span data-usfm="LUK.12.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Aso do arai mam ipedorete akirot naedit noi kwaŋin, kanukinyo iyaloŋonooro kanuka ace kere? </span></span><span data-usfm="LUK.12.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 10:4-7; 2 Siit 9:3-6.</span></span><span class="ChapterContent_content__RrUqA"> Koomito aapecelun, kwape epolooto; mam itaaritos, karaida aoj; konye katemari yes atiar. Ka Solomon da kotoma aibusesuke kere mam esiritoi kojokan kwape adiopet kaŋun. </span></span><span data-usfm="LUK.12.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Aso arai itanapi Edeke kwaŋin inya luka ais, Iuejaas lolo, ecakario moi oupa; itelekarit cama noi aitanap yes, okwe yes luedit aiyuun. </span></span><span data-usfm="LUK.12.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Sirikimoata luinyamete karaida nuimasete, kwabo sirikibuonokinos. </span></span><span data-usfm="LUK.12.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Naarai emooto atekerin kere nuka akwapin ŋun kere: konye ejeŋi Papakus ebe ipudasi yesi ŋun. </span></span><span data-usfm="LUK.12.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Konye komoata akejakanut, kiyatakinio da ŋun.</span></span></div><div class="ChapterContent_p__dVKHb"><span data-usfm="LUK.12.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 22:29; Isa 41:14.  </span></span><span class="ChapterContent_content__RrUqA">“Ijo esipan loedit, sirikikurianar, naarai isiyalamikinit Papakus ainakin yes ajakanut. </span></span><span data-usfm="LUK.12.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:20,21.</span></span><span class="ChapterContent_content__RrUqA"> Kogwelanasi luijaatar, kokora lukaitim; kodonyonokinos iriagin lumam emojoŋete, emono kotoma akuj lomam iŋoŋar, aibois namam eapikini ekokolan, karaida ikajekel amunaun. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 18:22.</span></span><span class="ChapterContent_content__RrUqA">  </span></span><span data-usfm="LUK.12.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Naarai nepejai akusibar, nepenen ejaikinos ikusitauon da.</span></span></div><div class="ChapterContent_p__dVKHb"><span data-usfm="LUK.12.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 24:42-51.  </span></span><span class="ChapterContent_content__RrUqA"> “Koenito akusiŋabes, konokete da akusitalai; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 25:1-13; Any 12:11; 1 Pet 1:13.</span></span><span class="ChapterContent_content__RrUqA">  </span></span><span data-usfm="LUK.12.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 13:34-36; Mat 25:1-13.</span></span><span class="ChapterContent_content__RrUqA"> yes da ikulepek kosubito bala ituŋa luidarete ejakaitikec naebonunio koiterane tetere naebunio aikuŋukuŋ konaikis atipet. </span></span><span data-usfm="LUK.12.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:4.</span></span><span class="ChapterContent_content__RrUqA"> Isirereŋitoi ibulesin ŋul luedumuni ejakaitikec ekwenyete naebunio; abeit, katemari yes atiar, eeni akeŋabet, isukunyikini kes onyamat, ebuni ŋesi elopet ijaanakini kes. </span></span><span data-usfm="LUK.12.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Arai kebu kakwenyunet nakiareit, arai nakiwuniet, kodum ikote nen, isirereŋitoi ibulesin ŋul. </span></span><span data-usfm="LUK.12.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 24:43-44.</span></span><span class="ChapterContent_content__RrUqA"> Konye kojenutu akirot na ebe arai kejeni elopet etogo esawa loebunio ekokolan, tikekweny, kwabo timam kejalaki eketogo abokio. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ses 5:2.</span></span><span class="ChapterContent_content__RrUqA">  </span></span><span data-usfm="LUK.12.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Yes da kokapakina; naarai ebuni Okoku loka etuŋanan kosawa lomam iwomito.”</span></span></div><div class="ChapterContent_p__dVKHb"><span data-usfm="LUK.12.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kotema Petero atiar, “Ejakait, kilimokinit sio bon awaragan ŋin, arai bo ituŋa kere?” </span></span><span data-usfm="LUK.12.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Tim 2:15.</span></span><span class="ChapterContent_content__RrUqA"> Kotema Ejakait atiar, “Aso iŋai bo erai ekeŋadan lomunot loepiriana, lokedakakini ejakaitike ayait lukokaleke kere akoranakin kes ikecenyamat kapakikec? </span></span><span data-usfm="LUK.12.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Isirereŋitoi ebulesit ŋol, loedumuni ejakaitike iswamai kwaŋin naebunio. </span></span><span data-usfm="LUK.12.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 25:21.</span></span><span class="ChapterContent_content__RrUqA"> Abeit katemari yes atiar, Edakakini ŋes ayait luejaatar kere. </span></span><span data-usfm="LUK.12.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Konye arai etemari ebulesit ŋol otauke ebe, ‘Eyap ejakaitika abunore,’ kogeu aibuŋ itelepai ka apesur, ka ainyam ka aimat ka amer da; </span></span><span data-usfm="LUK.12.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">ebuni ejakait loka ebulesit kaŋol kapaaran namam eomit, ka esawa da lomam ejeni, etubi ŋes katutubeta aarei, itebei ekewai nepepe kalumam iyuunito. </span></span><span data-usfm="LUK.12.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yak 4:17.</span></span><span class="ChapterContent_content__RrUqA"> Ebulesit ŋol loeieni nuekoto ejakaitike, komam ekapakin, karaida aswam nuekoto ejakaitike, edaio luipu. </span></span><span data-usfm="LUK.12.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Konye ŋol lomam ejeni, kiswama da nuibusakinito adaia, edaio luikidioko. Ŋin da yeneinakinitai nuipu, emoio nuipu kamake; ŋin da yenititiŋito ituŋa nuipu, iburaete nuiyatakina.</span></span></div><div class="ChapterContent_p__dVKHb"><span data-usfm="LUK.12.48" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">“Abunit acakakin akim akwap; ti akoto kinokokinitete sek! </span></span><span data-usfm="LUK.12.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 10:38; Mat 20:22; 26:38; Yok 12:27.</span></span><span class="ChapterContent_content__RrUqA"> Ejai aibatis naebusakinit aibatisao; ido aridakina cama eoŋ kiton neitodolikinere! </span></span><span data-usfm="LUK.12.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:34-36.</span></span><span class="ChapterContent_content__RrUqA"> Aso iwomitos kereka ebe abu kabu ayaŋaun ainapakin toma akwap? Katemari yes atiar, Mam; dimarai atiakatiak: </span></span><span data-usfm="LUK.12.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">naarai amear kwana ejaikinos ituŋa ikany togo ediopet, etiakas iuni aluikin iarei, ka iarei da aluikin iuni; </span></span><span data-usfm="LUK.12.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 7:6.</span></span><span class="ChapterContent_content__RrUqA"> etiakas, papa eluikini okokuke, ka okoku da eluikini papake, toto eluikini akokuke, ka akoku da eluikini totoke, tataa eluikini ateranike, ateran da eluikini tataake.”</span></span></div><div class="ChapterContent_p__dVKHb"><span data-usfm="LUK.12.53" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 16:2,3.  </span></span><span class="ChapterContent_content__RrUqA"> Kotema ŋesi ikodeta da atiar, “Naianyuniata edou edakun koto, atipet ibalas ebe, ‘Etepi nat akir’; ido ejaun kwaŋin, </span></span><span data-usfm="LUK.12.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Naianyuniata ekusi ekwam loka eŋalakimak, ibalas ebe, ‘Ejaun aibuse naepol’; ejaun da kwaŋin, </span></span><span data-usfm="LUK.12.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Yes lukesoswai, ijenete aŋicun ejautene loka akwap ka akuj; konye kanukinyo mam ijeniata aŋicun apak na?</span></span></div><div class="ChapterContent_p__dVKHb"><span data-usfm="LUK.12.56" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.12.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">“Kanukinyo mam yes ikulepek itubioto nueraas nukabeit? </span></span><span data-usfm="LUK.12.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 5:25,26.</span></span><span class="ChapterContent_content__RrUqA"> Naarai naiupatarar ka lokiwosat alosit mama ejai ekayaiton, kinyikok ainerun kaŋes korot nuka aipuc, kinyek aidilidilar jo mama ejai ekatubon, ekatubon da kijaikini akanin nuka eketatacan, eketatacan da kieakakini aidaris. </span></span><span data-usfm="LUK.12.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_content__RrUqA">Katemari jo atiar, Mam cut ilomuni kanen aitodol naidaunia atacakin apesa nakawasia.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 12<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.12">Learn More About Ebaibuli</a></div>