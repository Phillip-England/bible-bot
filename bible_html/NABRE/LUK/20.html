<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 20</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.20" class="ChapterContent_chapter__uvbXo">
         <div class="ChapterContent_label__R2PLt">20</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.20.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 21:23-27; Mk 11:27-33.  </span></span><span class="ChapterContent_content__RrUqA"> Kosodi kanen kapaaran adiopet nakisisianakinia ituŋa koyekalu, ka alimonokin da akiro nukajokak, koponikis ŋes isasedotin lupeti ka ikewadikak nepepe kimakio. </span></span><span data-usfm="LUK.20.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kotemasi ŋes atiar, “Kolimokinai iswamai ijo nu kapolou anyoin, bobo da iŋai bo kiinakini apolou ŋin?” </span></span><span data-usfm="LUK.20.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koboŋok ebe, “Eoŋ da keŋisi yes akirot adioper; kolimokis; </span></span><span data-usfm="LUK.20.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">aibatis naka Yokana kebuni kereka kotoma akuj arai bo kotuŋa?” </span></span><span data-usfm="LUK.20.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kiŋitanakinos bonik ka bonik, kobalas ebe, “Arai kiitema ebe ‘Kebuni kotoma akuj’, etemari ŋesi atiar, ‘Aso kanukinyo mam kiyuuniata ŋes?’ </span></span><span data-usfm="LUK.20.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Konye arai kiitema ebe, ‘Kebuni kotuŋa’ kibiribirete oni ituŋa kamor; naarai acamunito ebe kerai Yokana enabi.” </span></span><span data-usfm="LUK.20.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koboŋokis ebe mam kejenete nekebunio. </span></span><span data-usfm="LUK.20.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema Yesu kes atiar, “Eoŋ da mam kalimokini yes apolou nakeswamaa nu.”</span></span></div><div class="ChapterContent_p__dVKHb"><span data-usfm="LUK.20.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 21:33-46; Mk 12:1-12.  </span></span><span class="ChapterContent_content__RrUqA"> Kogeu alimokin ituŋa awaragan na ebe, “Abu etuŋanan kira amana naka emusabibu, kititiŋ ikakoriok, kolot akwap ace kiboioror apak naeoj, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 5:1.</span></span><span class="ChapterContent_content__RrUqA">  </span></span><span data-usfm="LUK.20.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:15,16.</span></span><span class="ChapterContent_content__RrUqA"> Kapak naka aidweny kiyakia ebulesit mama ejaas ikakoriok, tetere einakinete araito nuka emusabibu; konye kibuŋata ikakoriok ŋol, kireŋeasi titai. </span></span><span data-usfm="LUK.20.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kiyakia ebulesit ece: kibuŋata ŋol da, kisuruma ileic, kireŋeasi titai. </span></span><span data-usfm="LUK.20.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kiyakia lokiwuniet da: kimusunata ŋol da, kocakasi kiŋa, </span></span><span data-usfm="LUK.20.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kobala ejakait loka amana naka emusabibu ebe, ‘Ekonakini ai? Ejukari okokuka lominat: elemuni eyoŋete ŋes.’ </span></span><span data-usfm="LUK.20.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye nakeanyuniata ikakoriok, kinerut bonik ka bonik, kobalas ebe, ‘Lo ŋes lokeruman: aso kaarata ŋes, tetere eraun airum nawok.’ </span></span><span data-usfm="LUK.20.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kocakasi kiŋa kamana naka emusabibu, koarata. Aso ikonakini kes ai ejakait loka amana naka emusabibu? </span></span><span data-usfm="LUK.20.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ebuni emudiari ikakoriok ŋul, einakini ice amana naka emusabibu.” Nakiirariata ŋun, kobalas ebe, “Madi akuj!” </span></span><span data-usfm="LUK.20.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 118:22.</span></span><span class="ChapterContent_content__RrUqA"> Konye kosesen kes, kotema atiar, “Anyoin apolou naka akirot kana naiwadikatai ebe,</span></span></div><div class="ChapterContent_q1__wjdiM"><span data-usfm="LUK.20.17" class="ChapterContent_verse__57FIw"><span class="ChapterContent_content__RrUqA">‘Amoru nakeŋerete ikadukok,</span></span></div><div class="ChapterContent_q1__wjdiM"><span data-usfm="LUK.20.17" class="ChapterContent_verse__57FIw"><span class="ChapterContent_content__RrUqA">ŋin ŋes keponi kitaraunai amoru nakapolon naka agor?’</span></span></div><div class="ChapterContent_m__3AINJ"><span data-usfm="LUK.20.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 8:14.  </span></span><span class="ChapterContent_content__RrUqA"> Ŋinituŋanan yenibirokini kuju amoru ŋin ebilibiliun; konye ŋin yenibirokin amoru ipicipicari ŋes cut.”</span></span></div><div class="ChapterContent_p__dVKHb"><span data-usfm="LUK.20.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 19:48.  </span></span><span class="ChapterContent_content__RrUqA"> Apotu ikewadikak ka isasedotin lupeti komooto aikamun ŋes kosawa kaŋol, konye kokuriaka ituŋa; naarai apotu kojenut ebe inerakinit kes awaragan ŋin. </span></span><span data-usfm="LUK.20.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 22:15-22; Mk 12:13-17.</span></span><span class="ChapterContent_content__RrUqA"> Kiteikinitoi, kijukasi ikarotak, lukijoseete araut lukabeit, tetere ikamunete ŋes kakiroke, kosodete aijaikin ŋes mama ejai ayait ka apolou naka ekayaiton. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 11:54.</span></span><span class="ChapterContent_content__RrUqA">  </span></span><span data-usfm="LUK.20.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kiŋita kobalas ebe, “Ekesisianakinan, kijeni ebe inera, isisianakini da nukabeit, kwabo mam isei ituŋa, konye isisianakini erot loka Edeke kotoma abeit. </span></span><span data-usfm="LUK.20.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ibus kereka sio ainakin Kaisar esolo, arai bo mam?” </span></span><span data-usfm="LUK.20.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Konye kojeni akecepirianut, kotema kes atiar, </span></span><span data-usfm="LUK.20.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">“Kitodikinai adenarit. Nakaŋai aput na, ka nuiwadikatai?” Koboŋokis ebe, “Nuka Kaisar.” </span></span><span data-usfm="LUK.20.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kotema kes atiar, “Aso kotacakis Kaisar nueraas nuka Kaisar, ka Edeke da nueraas nuka Edeke.” </span></span><span data-usfm="LUK.20.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ido mam apedorete aikamun ŋes kakiroke kakonyen nuka ituŋa; koumokis akeboŋokin koŋatakis.</span></span></div><div class="ChapterContent_p__dVKHb"><span data-usfm="LUK.20.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 22:23-33,46; Mk 12:18-27,34.  </span></span><span class="ChapterContent_content__RrUqA"> Kopotu ice koSadukayon mamakeŋ, luebalas ebe emamei ajarun, kiŋita ŋes ebe, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 23:8.</span></span><span class="ChapterContent_content__RrUqA">  </span></span><span data-usfm="LUK.20.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 25:5,6.</span></span><span class="ChapterContent_content__RrUqA"> “Ekesisianakinan, abu Musa kiwadikak sio ebe, arai ketwana onace ketuŋanan, loemanyit, komamei ikoku, ibusakinit onaceke ayaŋaar aberu, kodumak onaceke aur. </span></span><span data-usfm="LUK.20.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Aso kejaas iinacan ikanykaarei: komany losodit aberu, kotwana komamei ikoku; </span></span><span data-usfm="LUK.20.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">ka lokiareit da, </span></span><span data-usfm="LUK.20.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Koyaŋa Iokiwuniet da; ka ice da kere ikanykaarei, kotwaka komam inyeinito idwe. </span></span><span data-usfm="LUK.20.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kawasia kotwana aberu da, </span></span><span data-usfm="LUK.20.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Aso kotoma ajarun eraun ŋin aberu nakaŋai? Naarai kemanyito ikanykaarei kere.”</span></span></div><div class="ChapterContent_p__dVKHb"><span data-usfm="LUK.20.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema Yesu kes atiar, “Emanyete odwe luka akwapin kanu, emanyario da; </span></span><span data-usfm="LUK.20.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">konye ŋul luimaritai araut luibusakinito adolokin akwap ya ka ajarun kokatwak, mam emanyete, karaida amanyio. </span></span><span data-usfm="LUK.20.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 3:1,2.</span></span><span class="ChapterContent_content__RrUqA"> Naarai mam epedorete atwakare bobo: naarai eriakakinos ka imalaikan; kes da eraas idwe luka Edeke, kanu eraatar idwe luka ajarun. </span></span><span data-usfm="LUK.20.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:2,6.</span></span><span class="ChapterContent_content__RrUqA"> Konye ebe itaiarunio lukatwak, abu Musa da kitodik, kotoma owai laka Ekiyot, nakelimoria Ejakait araut Edeke laka Aburaam, ka Edeke laka Isaak, ka Edeke loka Yakob da. </span></span><span data-usfm="LUK.20.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 14:8.</span></span><span class="ChapterContent_content__RrUqA"> Mam ŋes erai Edeke laka lukatwak, dimarai loka lukajarak; naarai ejarete kere kamakeŋ,” </span></span><span data-usfm="LUK.20.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Koboŋokis ikewadikak ice, kotemasi atiar, “Ekesisianakinan, iner ejok.” </span></span><span data-usfm="LUK.20.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Naarai mam bobo etitiŋikino aiŋit akirot.</span></span></div><div class="ChapterContent_p__dVKHb"><span data-usfm="LUK.20.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 22:41-45; Mk 12:35-37.  </span></span><span class="ChapterContent_content__RrUqA"> Kotema kes atiar, “Biai bo ebalatatar ituŋa ebe erai Kristo okoku loka Daudi? </span></span><span data-usfm="LUK.20.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 110:1; Yok 7:42.</span></span><span class="ChapterContent_content__RrUqA"> Naarai Daudi elopet inera koitabo loka Isabulin ebe,</span></span></div><div class="ChapterContent_q1__wjdiM"><span data-usfm="LUK.20.42" class="ChapterContent_verse__57FIw"><span class="ChapterContent_content__RrUqA">‘Abu Ejakait kotema Ekajakait atiar,</span></span></div><div class="ChapterContent_q1__wjdiM"><span data-usfm="LUK.20.42" class="ChapterContent_verse__57FIw"><span class="ChapterContent_content__RrUqA">Kiboikin akanika nakoteten.</span></span></div><div class="ChapterContent_q1__wjdiM"><span data-usfm="LUK.20.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Aitodol neebwaikinia Iukasurupokon araut iicoloŋ yenika akejekon.’</span></span></div><div class="ChapterContent_m__3AINJ"><span data-usfm="LUK.20.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Aso enyarit Daudi ŋes Ejakait, kikonakini bo ai erai ikekoku?”</span></span></div><div class="ChapterContent_p__dVKHb"><span data-usfm="LUK.20.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.20.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 23:1,5-7,14; Mk 12:38-40.  </span></span><span class="ChapterContent_content__RrUqA"> Kopupete ituŋa kere, elimokini ikekesisiak ebe, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 11:43.</span></span><span class="ChapterContent_content__RrUqA">  </span></span><span data-usfm="LUK.20.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">“Kocoito ikewadikak, luekotos alosit konapitos ikason Iueojak, kominasi aiyogao kagwelanareta, ka aiboikin aiboisio nukokuiu katukosia, ka iicoloŋo lukapolou kopucin; </span></span><span data-usfm="LUK.20.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">ecamete itogoi luka apuserun, kanuka ejose da ilipete ailipasia nueojak; edumunete ŋul atubokinio naitelekarit.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 20<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.20">Learn More About Ebaibuli</a></div>