<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 1</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.1" class="ChapterContent_chapter__uvbXo">
         <div class="ChapterContent_label__R2PLt">1</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.1.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Naarai apotu luipu kotamakis aiwadik kotenan akiro ŋun nuetodolikinos kamawok, </span></span><span data-usfm="LUK.1.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 15:27.</span></span><span class="ChapterContent_content__RrUqA"> kwape kiilimonokiniata kwi lukeraas ikajenak lukeanyunito ameun kageunet, ido ikejaanakinak luka akirot kaŋin, </span></span><span data-usfm="LUK.1.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 1:1.</span></span><span class="ChapterContent_content__RrUqA"> ketojok eoŋ da, naarai abu kamoote abeit naka akiro ŋun kere ameun kanusodit, kesuduny da, kewadikak jo Teopilo lokaibuses, </span></span><span data-usfm="LUK.1.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">tetere ijenuni abeit naka akiro nukiisisianakinio.</span></span></div><div class="ChapterContent_p__dVKHb"><span data-usfm="LUK.1.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 24:10.  </span></span><span class="ChapterContent_content__RrUqA"> Kapaarasia nuka Kerode ekabaka loka Yudaya, kejai esasedoti ekekiror Sakaria, loka abeanakin naka Abiya: kerai aberuke naka aur naka Aaron, ekekiror Elisabet. </span></span><span data-usfm="LUK.1.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Keraas kesi kere luedolito kakonyen nuka Edeke, kolosenenete kaicorakineta ka ikisila da kere luka Ejakait komam aitoronio. </span></span><span data-usfm="LUK.1.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kemamei kes ikoku, naarai arakakit Elisabet, ido kemojoŋito kesi kere.</span></span></div><div class="ChapterContent_p__dVKHb"><span data-usfm="LUK.1.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi kanen, nakiswamaa ŋesi aswam naka esasedoti kakonyen nuka Edeke, kwape kebeikinitor, </span></span><span data-usfm="LUK.1.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:7.</span></span><span class="ChapterContent_content__RrUqA"> kwape kejaar epone loka esasedotene, kobeik ŋes eroet alomar aibois nakalaunan naka Ejakait, aisupuruun lukisupurununo. </span></span><span data-usfm="LUK.1.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kilipi ekodet kere loka ituŋa kokiŋa kosawa loka aisupuruun. </span></span><span data-usfm="LUK.1.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kitakanikin ŋes emalaika loka Ejakait ebwoi kowai lokoteten loka etem loka aisupuruun. </span></span><span data-usfm="LUK.1.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Nakeanyunia Sakaria ŋes, kiyaloŋoŋ, kokurianar. </span></span><span data-usfm="LUK.1.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye kotema emalaika ŋes atiar, “Sakaria, sirikikurianar; naarai eirar akoniilip, kiwurikini jo akoniberu Elisabet ikoku yenisapat, imaikini ekekiror Yokana. </span></span><span data-usfm="LUK.1.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Ilakar ijo, iyalamikin; ido isiyalamikinete luipu akeurunio. </span></span><span data-usfm="LUK.1.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 6:3; Tub 13:4,5; 1 Sam 1:11.</span></span><span class="ChapterContent_content__RrUqA"> Naarai eraun lokapolon kakonyen nuka Ejakait, kwabo mam emasi ajon karaida nuitemerete; ilelebun Emoyo Lokalaunan, ameun kakoik naka totoke, </span></span><span data-usfm="LUK.1.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ido inyakuni ŋesi luipu kodwe luka Isirael mama ejai Ejakait Ekecedeke. </span></span><span data-usfm="LUK.1.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mal 3:1; 4:5-6; Mat 17:11-13.</span></span><span class="ChapterContent_content__RrUqA"> Iŋareni kakonyeneke komoyo ka apedor naka Eliya, ainyakun itauon luka lukapapa mama ejaas idwe, ka lukepali mama ejai acoa naka ikadolitok; aitemonokin Ejakait ituŋa luesikapikinitai.” </span></span><span data-usfm="LUK.1.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:11.</span></span><span class="ChapterContent_content__RrUqA"> Kotema Sakaria emalaika atiar, “Ajenuni biai ŋun? Naarai amojoŋit eoŋ, akaberu da atuboros ikekar.” </span></span><span data-usfm="LUK.1.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 8:16; 9:21; Bur 1:14.</span></span><span class="ChapterContent_content__RrUqA"> Koboŋok emalaika kotema ŋes atiar, “Eoŋ Gaburiel, loabwoi kakonyen nuka Edeke; keyakuunitai einer kajo, ka alimokin jo akiro nu nukajokak. </span></span><span data-usfm="LUK.1.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:45.</span></span><span class="ChapterContent_content__RrUqA"> Ido koany, ililiŋi ijo komam ipedori einer, aitodol apaaran naedolioto nu, naarai mam iyuunit akakiro, nuitodolikinio kapakikec.” </span></span><span data-usfm="LUK.1.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Edarito ituŋa Sakaria, koumokis kanu etumoror kaibois nakalaunan. </span></span><span data-usfm="LUK.1.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Nakelomunia, mam apedori einer kakes: kojenut ebe aanyunit aitapoet kotoma aibois nakalaunan: kiyatak aitetem kakanin, kosal mam epedori einer. </span></span><span data-usfm="LUK.1.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kosodi kanen, nakitodolikinotor apaarasia nuka aijaanakinike, koboŋo oreke.</span></span></div><div class="ChapterContent_p__dVKHb"><span data-usfm="LUK.1.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Akaulo kapaarasia kaŋun kopotuu akeberu Elisabet; koŋop ilapio ikany, kobala ebe, </span></span><span data-usfm="LUK.1.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 30:23.</span></span><span class="ChapterContent_content__RrUqA"> “Kekonak Ejakait kwanata kapaarasia nukasesenia, tape kawoori ikaleic kakonyen nuka ituŋa.”</span></span></div><div class="ChapterContent_p__dVKHb"><span data-usfm="LUK.1.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kolap lokikanyetekape aponi kijukunai emalaika Gaburiel kama ejai Edeke alosit Galilaya ore Nasaret, </span></span><span data-usfm="LUK.1.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 1:16,18; Luk 2:5.</span></span><span class="ChapterContent_content__RrUqA"> mama ejai abekot nakisinerit ekiliokit ekekiror Yosep, lokokek loka Daudi; ekiror loka abekot ŋes Mariam. </span></span><span data-usfm="LUK.1.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 5:24.</span></span><span class="ChapterContent_content__RrUqA"> Koloma emalaika mama ejai, kotema atiar, “Yoga, naisirereŋitoi noi, ejai Ejakait kajo!” </span></span><span data-usfm="LUK.1.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Konye kiyaloŋoŋ ŋesi noi kanuka akiroke, koomoom kotauke ebe ikoni bo ai ayogan na, </span></span><span data-usfm="LUK.1.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kotema emalaika ŋes atiar, “Sirikiyoŋ, Mariam, naarai idum asianut kama ejai Edeke. </span></span><span data-usfm="LUK.1.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 1:21-23; Tub 13:3; Isa 7:14.</span></span><span class="ChapterContent_content__RrUqA"> Ido koany, ipotuuni, idouni ikoku yenitelepat, imaikini ekekiror Yesu. </span></span><span data-usfm="LUK.1.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:12,13,16; Isa 9:7.</span></span><span class="ChapterContent_content__RrUqA"> Eraun ŋol lokapolon, enyarao Okoku loka je Ioejai kuju kakuj; Ejakait Edeke einakini ŋes eicoloŋ loka Daudi papaake, </span></span><span data-usfm="LUK.1.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 4:7; Dan 7:14.</span></span><span class="ChapterContent_content__RrUqA"> irumi ekek loka Yakob ikar kere; akejakanut da mam enaŋi.” </span></span><span data-usfm="LUK.1.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema Mariam emalaika atiar, “Ikwaikinete bo ai ŋun, naarai mam ajeni ekiliokit?” </span></span><span data-usfm="LUK.1.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 13:12; Mat 1:18,20.</span></span><span class="ChapterContent_content__RrUqA"> Koboŋok emalaika ŋes ebe, “Kidoikini jo Emoyo Lokalaunan, kirapiari agogoŋ naka Je loejai kuju kakuj; kanuka ŋun yeneuruunio enyarao yenikalaunan, Okoku loka Edeke. </span></span><span data-usfm="LUK.1.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Ido koany, Elisabet kinacikon, ŋes da epotiei ikoku yenitelepat kotoma amojoŋuke; elap lo da ŋes lokikanyetekape loka ŋin nakenyaritai arakan. </span></span><span data-usfm="LUK.1.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:14.</span></span><span class="ChapterContent_content__RrUqA"> Naarai emamei akirot naikaruni Edeke.” </span></span><span data-usfm="LUK.1.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kobala Mariam ebe, “Koany, arai eoŋ abulesit naka Ejakait; kojaut mamakaŋ kwape kakonikiro.” Kosodi konyou emalaika kamakeŋ.</span></span></div><div class="ChapterContent_p__dVKHb"><span data-usfm="LUK.1.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kapaarasia kaŋun konyou Mariam, kisunya alosit akwap nakiukon, kiton ore ediopet loko Yuda; </span></span><span data-usfm="LUK.1.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">koloma togo loka Sakaria kiyoga Elisabet. </span></span><span data-usfm="LUK.1.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:15; Age 25:22.</span></span><span class="ChapterContent_content__RrUqA"> Kosodi kanen, nakiiraria Elisabet ayogan naka Mariam, kicuru ikoku kakoikike; kilelebai Elisabet Emoyo Lokalaunan; </span></span><span data-usfm="LUK.1.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:9; Tub 5:24.</span></span><span class="ChapterContent_content__RrUqA"> kodelo jokan, kotema atiar, “Isirereŋitoi jo kotoma aŋor, isirereŋitoi da araito nuka aliligetekon. </span></span><span data-usfm="LUK.1.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kepote bo nu kai, toto naka Ekajakait abunore mamakaŋ? </span></span><span data-usfm="LUK.1.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Naarai koany, napadolunio ayoganikon akiika, kicuru ikoku kakoikika kanuka aiyalama, </span></span><span data-usfm="LUK.1.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:20; 11:28.</span></span><span class="ChapterContent_content__RrUqA"> Isirereŋitoi da ŋin naiyuunit; naarai itodolikinio nualimokinitai ŋes kama ka Ejakait.”</span></span></div><div class="ChapterContent_q1__wjdiM"><span data-usfm="LUK.1.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 2:1-10.  </span></span><span class="ChapterContent_content__RrUqA"> Kotema Mariam atiar,</span></span></div><div class="ChapterContent_q1__wjdiM"><span data-usfm="LUK.1.46" class="ChapterContent_verse__57FIw"><span class="ChapterContent_content__RrUqA">“Itopoloori ekatau Ejakait,</span></span></div><div class="ChapterContent_q1__wjdiM"><span data-usfm="LUK.1.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Elelakinit da ekamoyo Edeke Ekaketaiaran.</span></span></div><div class="ChapterContent_q1__wjdiM"><span data-usfm="LUK.1.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 1:11; Luk 1:25; Sab 113:5,6; Luk 11:27.  </span></span><span class="ChapterContent_content__RrUqA"> Naarai aanyu ican luka akebulesit.</span></span></div><div class="ChapterContent_q1__wjdiM"><span data-usfm="LUK.1.48" class="ChapterContent_verse__57FIw"><span class="ChapterContent_content__RrUqA">Naarai koany, amear lolo kanyaritos eoŋ aturio kere naitusulianyitai.</span></span></div><div class="ChapterContent_q1__wjdiM"><span data-usfm="LUK.1.48" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 111:9.  </span></span><span class="ChapterContent_content__RrUqA"> Naarai keswamaki Lokapedor nuepolok:</span></span></div><div class="ChapterContent_q1__wjdiM"><span data-usfm="LUK.1.49" class="ChapterContent_verse__57FIw"><span class="ChapterContent_content__RrUqA">Lokalaunan ekekiror.</span></span></div><div class="ChapterContent_q1__wjdiM"><span data-usfm="LUK.1.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 103:13,17.  </span></span><span class="ChapterContent_content__RrUqA"> Akeitim ejai kaŋul lueyoŋito ŋes, Anatar aturio kere.</span></span></div><div class="ChapterContent_q1__wjdiM"><span data-usfm="LUK.1.50" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 89:10; 2 Sam 22:28.  </span></span><span class="ChapterContent_content__RrUqA"> Etodia agogoŋ kakekan,</span></span></div><div class="ChapterContent_q1__wjdiM"><span data-usfm="LUK.1.51" class="ChapterContent_verse__57FIw"><span class="ChapterContent_content__RrUqA">Esiarisiar ikewoŋok kaomisio nuka itauonokec.</span></span></div><div class="ChapterContent_q1__wjdiM"><span data-usfm="LUK.1.51" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:11; 12:19; Sab 147:6; 1 Sam 2:7.  </span></span><span class="ChapterContent_content__RrUqA"> Ereŋea lukapolok koicoloŋokec,</span></span></div><div class="ChapterContent_q1__wjdiM"><span data-usfm="LUK.1.52" class="ChapterContent_verse__57FIw"><span class="ChapterContent_content__RrUqA">Etopolo luitasonos,</span></span></div><div class="ChapterContent_q1__wjdiM"><span data-usfm="LUK.1.52" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 2:5; Sab 34:10; 107:9.  </span></span><span class="ChapterContent_content__RrUqA"> Esimoniki Iuketeŋei iboro luejok,</span></span></div><div class="ChapterContent_q1__wjdiM"><span data-usfm="LUK.1.53" class="ChapterContent_verse__57FIw"><span class="ChapterContent_content__RrUqA">Epapel ikabarak.</span></span></div><div class="ChapterContent_q1__wjdiM"><span data-usfm="LUK.1.53" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 41:8; Sab 98:3.  </span></span><span class="ChapterContent_content__RrUqA"> Eitu akeitim,</span></span></div><div class="ChapterContent_q1__wjdiM"><span data-usfm="LUK.1.54" class="ChapterContent_verse__57FIw"><span class="ChapterContent_content__RrUqA">Eŋaraki Isirael ekebulesit.</span></span></div><div class="ChapterContent_q1__wjdiM"><span data-usfm="LUK.1.54" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 17:7; 18:18; 22:17; Mik 7:20.  </span></span><span class="ChapterContent_content__RrUqA"> Kwape kisumunio lukapapaawok,</span></span></div><div class="ChapterContent_q1__wjdiM"><span data-usfm="LUK.1.55" class="ChapterContent_verse__57FIw"><span class="ChapterContent_content__RrUqA">Aburaam ka aurike apaarasia kere.”</span></span></div><div class="ChapterContent_p__dVKHb"><span data-usfm="LUK.1.55" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Kosalak Mariam kaŋes bala ilapio iuni, kosodi koboŋo orekec, </span></span><span data-usfm="LUK.1.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Kosodi kanen kodol apak naka Elisabet aidoun, kidou ikoku yenitelepat. </span></span><span data-usfm="LUK.1.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Kiirasi ikeidunyeta ka ikepajen ebe etopoloo Ejakait akeitim mamakeŋ, kiyalamikinos nenipe kaŋes. </span></span><span data-usfm="LUK.1.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 12:3; Age 17:12.</span></span><span class="ChapterContent_content__RrUqA"> Kosodi kapaaran nakikanyetekauni kopotu aikep ikoku; kokotosi amaikin ekiror loka papake Sakaria. </span></span><span data-usfm="LUK.1.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:13.</span></span><span class="ChapterContent_content__RrUqA"> Koboŋok totoke kotema atiar, “Mam, konye emaikinio Yokana.” </span></span><span data-usfm="LUK.1.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_content__RrUqA">Kotemasi ŋes atiar, “Emamei yenikajenakon yenemaikinitai ekiror ŋol.” </span></span><span data-usfm="LUK.1.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_content__RrUqA">Kokwetut papake ajenun ebe ekoto amaikin iŋai. </span></span><span data-usfm="LUK.1.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_content__RrUqA">Kilip ibore yenikiwadika, kiwadik ebe, “Ekekiror erai Yokana.” Koumokis kere. </span></span><span data-usfm="LUK.1.64" class="ChapterContent_verse__57FIw"><span class="ChapterContent_label__R2PLt">64</span><span class="ChapterContent_content__RrUqA">Atipet kopukoroi akeituk, kolacarai da akeŋalep, kiner, iturit Edeke, </span></span><span data-usfm="LUK.1.65" class="ChapterContent_verse__57FIw"><span class="ChapterContent_label__R2PLt">65</span><span class="ChapterContent_content__RrUqA">Kokuriakaros ikeceidunyeta kere, Kitisiarakinai akiro ŋun anatar akwap kere nakiukon naka Yudaya; </span></span><span data-usfm="LUK.1.66" class="ChapterContent_verse__57FIw"><span class="ChapterContent_label__R2PLt">66</span><span class="ChapterContent_content__RrUqA">kere lukiirarete koricata kotauonokec, kobalas ebe, “Aso eraun ikoku yen yenikepone enyoin?” Naarai akan naka Ejakait ajai kaŋes,</span></span></div><div class="ChapterContent_q1__wjdiM"><span data-usfm="LUK.1.66" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.67" class="ChapterContent_verse__57FIw"><span class="ChapterContent_label__R2PLt">67</span><span class="ChapterContent_content__RrUqA">Kilelebun papake Sakaria Emoyo Lokalaunan, kodwar kobala ebe,</span></span></div><div class="ChapterContent_q1__wjdiM"><span data-usfm="LUK.1.67" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.68" class="ChapterContent_verse__57FIw"><span class="ChapterContent_label__R2PLt">68</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 7:16; Sab 41:13; 72:18.  </span></span><span class="ChapterContent_content__RrUqA"> “Kituritete Ejakait Edeke loka Isirael, Naarai aanyana iketuŋa alaku da,</span></span></div><div class="ChapterContent_q1__wjdiM"><span data-usfm="LUK.1.68" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.69" class="ChapterContent_verse__57FIw"><span class="ChapterContent_label__R2PLt">69</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 2:10; Sab 18:2; 132:17.  </span></span><span class="ChapterContent_content__RrUqA"> Etonyoiki oni amumwarat naka aitajar Kokek loka Daudi eketelepat.</span></span></div><div class="ChapterContent_q1__wjdiM"><span data-usfm="LUK.1.69" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.70" class="ChapterContent_verse__57FIw"><span class="ChapterContent_label__R2PLt">70</span><span class="ChapterContent_content__RrUqA">Kwape enerar kolo kageunet</span></span></div><div class="ChapterContent_q1__wjdiM"><span data-usfm="LUK.1.70" class="ChapterContent_verse__57FIw"><span class="ChapterContent_content__RrUqA">Kaituke nuka inabinoke lukalaunak;</span></span></div><div class="ChapterContent_q1__wjdiM"><span data-usfm="LUK.1.70" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.71" class="ChapterContent_verse__57FIw"><span class="ChapterContent_label__R2PLt">71</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 106:10.  </span></span><span class="ChapterContent_content__RrUqA"> Ebe kitaiari oni kama kalukasurupowok, Kakan da naka ŋul kere lukireito;</span></span></div><div class="ChapterContent_q1__wjdiM"><span data-usfm="LUK.1.71" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.72" class="ChapterContent_verse__57FIw"><span class="ChapterContent_label__R2PLt">72</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 105:8; 106:45; Age 17:7; Leb 26:42.  </span></span><span class="ChapterContent_content__RrUqA"> Itodoli aitim naesumunit lukapapaawok, Ka aiitun akeitutuket nakalaunan,</span></span></div><div class="ChapterContent_q1__wjdiM"><span data-usfm="LUK.1.72" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.73" class="ChapterContent_verse__57FIw"><span class="ChapterContent_label__R2PLt">73</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 22:16,17; Mik 7:20.  </span></span><span class="ChapterContent_content__RrUqA"> Aitodolikin aiyaposit naeyapoikinit Aburaam papaawok,</span></span></div><div class="ChapterContent_q1__wjdiM"><span data-usfm="LUK.1.73" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.74" class="ChapterContent_verse__57FIw"><span class="ChapterContent_label__R2PLt">74</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tit 2:12,14.  </span></span><span class="ChapterContent_content__RrUqA"> Ainakin oni ketajarunos kakan naka lukasurupowok,</span></span></div><div class="ChapterContent_q1__wjdiM"><span data-usfm="LUK.1.74" class="ChapterContent_verse__57FIw"><span class="ChapterContent_content__RrUqA">Kejaanakis ŋes komam kikuriaka;</span></span></div><div class="ChapterContent_q1__wjdiM"><span data-usfm="LUK.1.74" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.75" class="ChapterContent_verse__57FIw"><span class="ChapterContent_label__R2PLt">75</span><span class="ChapterContent_content__RrUqA">Kotoma alaunit ka adolit kakonyeneke Apaarasia kere nuka aiiarawok,</span></span></div><div class="ChapterContent_q1__wjdiM"><span data-usfm="LUK.1.75" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.76" class="ChapterContent_verse__57FIw"><span class="ChapterContent_label__R2PLt">76</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mal 3:1; Mat 3:3.  </span></span><span class="ChapterContent_content__RrUqA"> Ŋo da ikoku, kinyarao enabi loka Je loejai kuju kakuj;</span></span></div><div class="ChapterContent_q1__wjdiM"><span data-usfm="LUK.1.76" class="ChapterContent_verse__57FIw"><span class="ChapterContent_content__RrUqA">Naarai iŋareni kakonyen nuka Ejakait aitemokin ikerotin,</span></span></div><div class="ChapterContent_q1__wjdiM"><span data-usfm="LUK.1.76" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.77" class="ChapterContent_verse__57FIw"><span class="ChapterContent_label__R2PLt">77</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 31:34.  </span></span><span class="ChapterContent_content__RrUqA"> Kitejen iketuŋa aitajario kotoma aisionio akecediakanareta,</span></span></div><div class="ChapterContent_q1__wjdiM"><span data-usfm="LUK.1.77" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.78" class="ChapterContent_verse__57FIw"><span class="ChapterContent_label__R2PLt">78</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 24:17; Isa 60:1,2; Mal 4:2.  </span></span><span class="ChapterContent_content__RrUqA"> Kanuka aitim nakotau loka Edekewok,</span></span></div><div class="ChapterContent_q1__wjdiM"><span data-usfm="LUK.1.78" class="ChapterContent_verse__57FIw"><span class="ChapterContent_content__RrUqA">Kipejok oni Acilakide naabuni kokuju,</span></span></div><div class="ChapterContent_q1__wjdiM"><span data-usfm="LUK.1.78" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.79" class="ChapterContent_verse__57FIw"><span class="ChapterContent_label__R2PLt">79</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 9:2; 58:8; Mat 4:16.  </span></span><span class="ChapterContent_content__RrUqA"> Acaikin ŋul luiboete kotoma amuton,</span></span></div><div class="ChapterContent_q1__wjdiM"><span data-usfm="LUK.1.79" class="ChapterContent_verse__57FIw"><span class="ChapterContent_content__RrUqA">Kotoribe da lokatwanare,</span></span></div><div class="ChapterContent_q1__wjdiM"><span data-usfm="LUK.1.79" class="ChapterContent_verse__57FIw"><span class="ChapterContent_content__RrUqA">Aiteten awokokeie korot loka ainapakin.”</span></span></div><div class="ChapterContent_m__3AINJ"><span data-usfm="LUK.1.79" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.1.80" class="ChapterContent_verse__57FIw"><span class="ChapterContent_label__R2PLt">80</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 3:1.  </span></span><span class="ChapterContent_content__RrUqA"> Kopoloor ikoku, kiyatanakin agogoŋor komoyo; kojai kamodiŋo aitodol apaaran nakitakanikinor Isirael.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 1<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.1">Learn More About Ebaibuli</a></div>