<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 6</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.6" class="ChapterContent_chapter__uvbXo">
         <div class="ChapterContent_label__R2PLt">6</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.6.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 12:1-8; Mk 2:23-28.  </span></span><span class="ChapterContent_content__RrUqA"> Kosodi kanen nakitoritor amanat apaaran nakasabato, kijejeata ikekesisiak aluŋuren nuka akima, koninata kakanin konyama. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 23:25.</span></span><span class="ChapterContent_content__RrUqA">  </span></span><span data-usfm="LUK.6.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:10.</span></span><span class="ChapterContent_content__RrUqA"> Konye ice koParisayon kotemasi atiar, “Kanukinyo iswamaata yesi numam ibus kapaaran nakasabato?” </span></span><span data-usfm="LUK.6.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 21:1-6.</span></span><span class="ChapterContent_content__RrUqA"> Koboŋok Yesu kotema kes atiar, “Mam isiomito na nakiswamai Daudi, nakeriebia eteŋei, ŋes ka ikepaup; </span></span><span data-usfm="LUK.6.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 24:9.</span></span><span class="ChapterContent_content__RrUqA"> kwape kelomaria togo loka Edeke, kolem imugatin luka aitodikin, konyam, koinak da ikepaup; lumam ibus ainyam dimarai isasedotin bonik?” </span></span><span data-usfm="LUK.6.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kotema kes atiar, “Okoku loka etuŋanan ŋes ejakait loka asabato.”</span></span></div><div class="ChapterContent_p__dVKHb"><span data-usfm="LUK.6.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 12:9-14; Mk 3:1-6.  </span></span><span class="ChapterContent_content__RrUqA"> Kosodi kanen, kanakasabato ace, koloma toma atukos kisisianak: kojai nen etuŋanan, lokewonit akekan nakoteten. </span></span><span data-usfm="LUK.6.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 14:1.</span></span><span class="ChapterContent_content__RrUqA"> Kiteikinito ikewadikak ka Iparisayon, aanyun arai itaŋaleuni kapaaran nakasabato; tetere edumunete akirot nakiwosaet ŋes. </span></span><span data-usfm="LUK.6.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Konye kojeni akeceomisio; kolimok etuŋanan lokejai akan nakewonit ebe, “Konyou, kobwo kokidiŋ.” Konyou ŋesi kobwo. </span></span><span data-usfm="LUK.6.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kotema Yesu kes atiar, “Keŋisit yes ebe, Ibus kereka aswam nuejok kapaaran nakasabato, arai bo aswam nueroko, aitaiar aijar arai bo amudiar?” </span></span><span data-usfm="LUK.6.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosesen kes kere, kolimok je ebe, “Korio akonikan.” Kikonak nen: koŋaleu akekan, </span></span><span data-usfm="LUK.6.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye kilelebun kes anyunyura, kinerut bonik nuiswamakinete Yesu,</span></span></div><div class="ChapterContent_p__dVKHb"><span data-usfm="LUK.6.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 3:13-19.  </span></span><span class="ChapterContent_content__RrUqA"> Kosodi kanen kapaarasia kaŋun, kolot oroŋat ailip; kilip Edeke akuare kiya, </span></span><span data-usfm="LUK.6.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:2-4; Yok 6:70; Asw 1:13.</span></span><span class="ChapterContent_content__RrUqA"> Kiwala akwap, konyarau ikekesisiak; koseu itomon ka luarei kotomakec, luabu komaik ikiyakia; </span></span><span data-usfm="LUK.6.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Simon, loamaikini Petero, ka Anderea onaceke, ka Yakob ka Yokana, ka Pilip ka Batolomayo, </span></span><span data-usfm="LUK.6.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">ka Matayo ka Tomas, ka Yakob okoku loka Alupayo, ka Simon loenyaritai Selot, </span></span><span data-usfm="LUK.6.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">ka Yuda okoku loka Yakob, ka Yuda Isikariot, lokebilakini ŋes ebotet.</span></span></div><div class="ChapterContent_p__dVKHb"><span data-usfm="LUK.6.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 4:23–5:1; Mk 3:7-12.  </span></span><span class="ChapterContent_content__RrUqA"> Kikokorun nepepe kakes, kobwo kaibois kanaeriana, ka ekodet loepol loka ikekesisiak, ka ituŋa luipu noi lukepote koYudaya kere ka Yerusalem, ka ariri nakaŋolol nako Turo ka Sidon, lukepote akiirar ŋes, ka aitaŋaleunio akecedekesia: </span></span><span data-usfm="LUK.6.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">ŋul da lukiticanete imoyon lueroko aponi kitaŋaleunoi. </span></span><span data-usfm="LUK.6.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kokotos lukokodet kere atiror ŋes; naarai kolom apedor kamakeŋ kitaŋaleu kes kere.</span></span></div><div class="ChapterContent_p__dVKHb"><span data-usfm="LUK.6.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:3,4,6,11,12.  </span></span><span class="ChapterContent_content__RrUqA"> Kikeu akekonye kosesen ikekesisiak, kotema atiar,</span></span></div><div class="ChapterContent_p__dVKHb"><span data-usfm="LUK.6.20" class="ChapterContent_verse__57FIw"><span class="ChapterContent_content__RrUqA">“Isirereŋitoi yes lukican; naarai ajakanut naka Edeke erai nakus,</span></span></div><div class="ChapterContent_p__dVKHb"><span data-usfm="LUK.6.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 7:16,17; Sab 126:5,6; Isa 61:3.  </span></span><span class="ChapterContent_content__RrUqA"> “Isirereŋitoi yes lukiriebi eteŋei kwana; naarai imonikinos.</span></span></div><div class="ChapterContent_p__dVKHb"><span data-usfm="LUK.6.21" class="ChapterContent_verse__57FIw"><span class="ChapterContent_content__RrUqA">“Isirereŋitoi yes luimonyete kwana: naarai ikieniete.</span></span></div><div class="ChapterContent_p__dVKHb"><span data-usfm="LUK.6.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Pet 4:14; Yok 15:19; 16:2.  </span></span><span class="ChapterContent_content__RrUqA"> “Isirereŋitoi yes, nakiŋaruniata ituŋa, kigitarete yes, kimoromoroete, ecakarete ekusikiror bala ibore yenerono, kanuka Okoku loka etuŋanan, </span></span><span data-usfm="LUK.6.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 36:16; Asw 7:52.</span></span><span class="ChapterContent_content__RrUqA"> Kolelakis ka eicur apaaran ŋin: naarai koany, epol ekusiropit kotoma akui: naarai kikonakis, lukapapaakec inabin kwaŋin.</span></span></div><div class="ChapterContent_p__dVKHb"><span data-usfm="LUK.6.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yak 5:1.  </span></span><span class="ChapterContent_content__RrUqA"> “Konye itukwi yes lukabarak! Naarai idaut adumun akusiitaakario,</span></span></div><div class="ChapterContent_p__dVKHb"><span data-usfm="LUK.6.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 5:22.  </span></span><span class="ChapterContent_content__RrUqA">“Itukwi yes, luimonikinos kwana! Naarai ebuni eteŋei airieb yes.</span></span></div><div class="ChapterContent_p__dVKHb"><span data-usfm="LUK.6.25" class="ChapterContent_verse__57FIw"><span class="ChapterContent_content__RrUqA">“Itukwi yes, luikienasi kwana! Naarai ipote aibworo ka aimony.</span></span></div><div class="ChapterContent_p__dVKHb"><span data-usfm="LUK.6.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yak 4:4; Mik 2:11.  </span></span><span class="ChapterContent_content__RrUqA"> “Itukwi yes, lukiturete kwana kere! Naarai kikonakis lukapapaakec inabin lukeŋalak kwaŋin.</span></span></div><div class="ChapterContent_p__dVKHb"><span data-usfm="LUK.6.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:39-48.  </span></span><span class="ChapterContent_content__RrUqA"> “Konye katemari yes luipupete atiar, Kominasi lukasurupokus, kikonakinete nuejok ŋul lukinaras yes, </span></span><span data-usfm="LUK.6.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">kilipakis arereŋ ŋul lukilamete, kilipakis da ŋul lukireito yes. </span></span><span data-usfm="LUK.6.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Yenikibapi eitinyo, kibelok loce da; yenikidemari ekonilou, sirikimik ekaso da. </span></span><span data-usfm="LUK.6.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Koinak ŋinituŋanan kere yenikilipi; yenikidemari jo ikoniboro sirikiburau bobo. </span></span><span data-usfm="LUK.6.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:12.</span></span><span class="ChapterContent_content__RrUqA"> Kwape ikototor ituŋa aikonakin yes, kikonakis yesi da kes kwape kwaŋin.</span></span></div><div class="ChapterContent_p__dVKHb"><span data-usfm="LUK.6.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">“Arai iminasi ŋul lukiminasi yes, kimalao kanuka inyo? Naarai ikadiakanarak da eminasi lueminasi kes. </span></span><span data-usfm="LUK.6.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Arai da iswamakinete nuejok ŋul lukiswamakinete yes nuejok, kimalao kanuka inyo? Naarai ikadiakanarak da iswamaete kwape kwaŋin, </span></span><span data-usfm="LUK.6.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 25:35,36.</span></span><span class="ChapterContent_content__RrUqA"> Arai da iyuunete ŋul luimunos adumun kamakec, kimalao kanuka inyo? Ikadiakanarak da eyuunete ikadiakanarak tetere edumunete ŋupeŋul bobo. </span></span><span data-usfm="LUK.6.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Konye kominasi lukasurupokus, kiswamakisi nuejok, koyuut, komam ijuruŋuŋito; epol rwaru ekusiropit, iraunete yesi idwe luka Je kaloejai kuju kakuj: naarai esiana ŋesi mama kalumam imalaete ka lueroko da. </span></span><span data-usfm="LUK.6.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Koraas luketimok, kwape eraar Papakus loketimon.</span></span></div><div class="ChapterContent_p__dVKHb"><span data-usfm="LUK.6.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 7:1-29.  </span></span><span class="ChapterContent_content__RrUqA"> “Siritubonokinete, yes da kinyeis atubokinio: sirisitelekanarete, yes da kinyeis aisitelekario; kisioniete, yes da kisionio; </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:14.</span></span><span class="ChapterContent_content__RrUqA">  </span></span><span data-usfm="LUK.6.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 4:24.</span></span><span class="ChapterContent_content__RrUqA"> koinakisi, yes da kiinakinio; aitemis naejok, naicikakinitai, naijaŋijaŋitai, kiton abukonor, ŋin ŋes kiinakinete ituŋa atorobusiokus. Naarai aitemis naitemioto, ŋipeŋin kitemere yes da.”</span></span></div><div class="ChapterContent_p__dVKHb"><span data-usfm="LUK.6.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 15:14; 23:16,24.  </span></span><span class="ChapterContent_content__RrUqA"> Kolimok kes awaragan ebe, “Epedori kereka emuduki aiŋarenikin emuduki? Mam ibirokinos kere iarei toma aipany? </span></span><span data-usfm="LUK.6.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 10:24-25; Yok 13:16; 15:20.</span></span><span class="ChapterContent_content__RrUqA"> Mam ekesisian itelekari ekesisianakinanike, konye ŋinituŋanan yenituutooritai cut erianakinos ka ekesisianakinanike. </span></span><span data-usfm="LUK.6.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Aso kanukinyo isesenia igugut yenejai akoŋu naka onacekon, komam ipodo akitoi naejai akoŋukon kilopet? </span></span><span data-usfm="LUK.6.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Arai ipedori biai alimokin onacekon ebe, ‘Onaceka, kinyek kalem igugut yeneiai akoŋukon’, komam iseseni akitoi naejai akoŋukon kilopet? Yenikesoswai ijo, kolem ber akitoi naejai akoŋukon, kosodi konyet asesen kotenan alemun igugut kakoŋu naka onacekon.</span></span></div><div class="ChapterContent_p__dVKHb"><span data-usfm="LUK.6.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.6.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">“Naarai emamei ekitoi loejok loerai araito nukaronok; karaida ekitoi loerono loerai araito nuejok. </span></span><span data-usfm="LUK.6.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 12:33.</span></span><span class="ChapterContent_content__RrUqA"> Naarai ejenunio ŋolikitoi kanuka araitoke. Naarai kotoma okukwa mam ituŋa edeŋete itinin, karaida toma okodokodo aideŋ imusabibun. </span></span><span data-usfm="LUK.6.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 12:34,35.</span></span><span class="ChapterContent_content__RrUqA"> Itolomuni ituŋanan yenejok nuejok kotoma kanuejok nuiŋadakinit otauke; ituŋanan da yenikaronon itolomuni nukaronok kotoma kanueroko nuiŋadakinit: naarai inera akeituk nuilapununos kotauke. </span></span><span data-usfm="LUK.6.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mal 1:6; Mat 7:21.</span></span><span class="ChapterContent_content__RrUqA"> Kanukinyo kinyaritotor eoŋ ebe, ‘Ejakait, Ejakait,’ kwabo mam iswamaete nuabala eoŋ? </span></span><span data-usfm="LUK.6.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Ŋinituŋanan kere yenebuni mamakaŋ, kiira da akakiro ka aswam kes, ketodikini yes kwape eputor: </span></span><span data-usfm="LUK.6.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Eputos bala ekadukon etogo, loeboki kwap noi, epesikini apetetait atiida; naeleleunia akalel, naeretonokinotor akip nukecor togo ŋol, mam epedori aijaŋijaŋa: naarai edukitoi ejok. </span></span><span data-usfm="LUK.6.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Konye yenepupuni, komam iswamai, eputos bala lokeduki eketogo alup komamei apetetait; koretonokinos akip nukecor togo ŋol, atipet kibiror; kepol da atiyakinike.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 6<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.6">Learn More About Ebaibuli</a></div>