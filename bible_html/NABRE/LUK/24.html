<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Luka 24</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="LUK.24" class="ChapterContent_chapter__uvbXo">
         <div class="ChapterContent_label__R2PLt">24</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="LUK.24.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 28:1-8; Mk 16:1-8; Yok 20:1-13.  </span></span><span class="ChapterContent_content__RrUqA"> Kiyeŋutu kapaaran nakasabato, kwape kejaar aicorakinet.</span></span></div><div class="ChapterContent_p__dVKHb"><span data-usfm="LUK.24.1" class="ChapterContent_verse__57FIw"><span class="ChapterContent_content__RrUqA">Konye kapaaran nasodit nakasabato, tupuruc sek, koloto ates, koyaŋaasi lueuru maa lukitemokinito. </span></span><span data-usfm="LUK.24.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kodumut amoru kikokorior kates. </span></span><span data-usfm="LUK.24.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kolomasi toma mam eanyuna akuan naka Ejakait Yesu. </span></span><span data-usfm="LUK.24.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kanen, napebuonokinos kanuka akirot kaŋin, koany, kobwaata ituŋa iarei aapu kakes enapito inapen luimilias; </span></span><span data-usfm="LUK.24.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">nakekuriakarotor kesi ka aitulur akonyenekec kwap, kotemasi ŋul atiar, “Kanukinyo imoototor lokajaran mama ejaas lukatwak? </span></span><span data-usfm="LUK.24.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:21; 17:22-23; 20:18-19; Mk 8:31; 9:31; 10:33-34.</span></span><span class="ChapterContent_content__RrUqA"> Emamei kane, konye ajaru, Kiitutu kwape enerar kayes eroko ejai Galilaya, </span></span><span data-usfm="LUK.24.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">ebe ibusakinit Okoku loka etuŋanan ainakinio akanin nuka ikadiakanarak, ka aibubukinio, ka ajarun da kapaaran nakiwuniet.” </span></span><span data-usfm="LUK.24.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kiitut akiroke, </span></span><span data-usfm="LUK.24.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">koboŋosi kates, kolimokis lutomon kadiopet ka ice da kere, akiro ŋun kere, </span></span><span data-usfm="LUK.24.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 8:2,3.</span></span><span class="ChapterContent_content__RrUqA"> Keraas kesi Mariam Magadalene, ka Yoana, ka Mariam toto naka Yakob, ka aŋor ace nuajaas nepepe kakes, nualimokinete ikiyakia akiro ŋun. </span></span><span data-usfm="LUK.24.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kosubito akiro ŋun kakonyenekec bala nukabaŋaanut; mam apotu kiyuut kes. </span></span><span data-usfm="LUK.24.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Konye konyou Petero, koker kiton ates; kokukum kireik toma, koany igoen luka ebaputa egitara; koboŋo ore eumokinit nuajaut.</span></span></div><div class="ChapterContent_p__dVKHb"><span data-usfm="LUK.24.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 16:12,13.  </span></span><span class="ChapterContent_content__RrUqA"> Ido koany, kapaaran kaŋin alosete iarei kakesi ore ediopet ekekiror</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">24:13 </span><span class="ft">Paradais ŋes emanikor laka Edeke.</span></span></span></span></div><div class="ChapterContent_p__dVKHb"><span data-usfm="LUK.24.13" class="ChapterContent_verse__57FIw"><span class="ChapterContent_content__RrUqA">Emao, lokelwanikina ko Yerusalem bala amairon akanykaarei, </span></span><span data-usfm="LUK.24.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">kineranakinos kesi bonik akiro ŋun kere nuadoikis. </span></span><span data-usfm="LUK.24.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 18:20.</span></span><span class="ChapterContent_content__RrUqA"> Napinerasi epeganakinos, kikunyak Yesu elopet koupakinos kakes. </span></span><span data-usfm="LUK.24.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Konye koraparai akecekonye kinyeis ajenun ŋes, </span></span><span data-usfm="LUK.24.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema kes atiar, “Akiro anyoika ŋun nuineranakinos ilosete?” Kobwaata ekadakinito. </span></span><span data-usfm="LUK.24.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodi ediopet kakes, ekekiror Keleopa, Koboŋok ebe, “Ijo bon ipejonikinit ko Yerusalem tape mam ijeni nuadoikis nen kapaarasia kanu?” </span></span><span data-usfm="LUK.24.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 21:11.</span></span><span class="ChapterContent_content__RrUqA"> Kotema kes atiar, “Anyoika?” Kotemasi ŋes atiar, “Akiro nuka Yesu loko Nasaret, lokerai enabi lokapedor kotoma aswamisio ka akiro kakonyen nuka Edeke ka ituŋa da kere. </span></span><span data-usfm="LUK.24.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Bobo da epone loejaikiniata ŋes isasedotin lupeti ka ikayaitokowok toma atubokinio naka atwanare, kibubukis, </span></span><span data-usfm="LUK.24.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 1:68; 2:38; 19:11; Asw 1:6.</span></span><span class="ChapterContent_content__RrUqA"> Konye kipou isio kamunosi ebe ŋes loekoto alakun Isirael. Eebo, keja ŋun da, lolo ŋes apaaran nakiwuniet ameun naeswamatar akiro ŋun. </span></span><span data-usfm="LUK.24.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 24:1-11.</span></span><span class="ChapterContent_content__RrUqA"> Bobo da, kituwumokis sio ace kaŋor nukokodetekosi, nuadilito sek ates, </span></span><span data-usfm="LUK.24.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">mam eanyuna akekuan; kopotu ebalas ebe etakanikina kes imalaikan luabalas ebe ejari ŋesi. </span></span><span data-usfm="LUK.24.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 24:12; Yok 20:3-10.</span></span><span class="ChapterContent_content__RrUqA"> Ice da lukejaas nenipe kasio apotu koloto ates, koanyut kwape kwaŋin kwape eneratar aŋor kwa; konye mam apotu koanyutu ŋes.” </span></span><span data-usfm="LUK.24.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kotema kes atiar, “Wu yes luedit aijen, luiyapete da itauon aiyuun kere nukineras inabin! </span></span><span data-usfm="LUK.24.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Mam kereka ebusakinit Kristo aiticanio ŋun, ka alomar da toma aibusesuke?” </span></span><span data-usfm="LUK.24.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:15; Sab 22:1-21; Isa 53:1-12.</span></span><span class="ChapterContent_content__RrUqA"> Kosodi ageun kama ka Musa ka inabin kere kitejen kotoma kanukiwadikatai kere akiro nuabeito ŋes.</span></span></div><div class="ChapterContent_p__dVKHb"><span data-usfm="LUK.24.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Keapikis ere lokelosete, kosubite bala elitor kiŋaren; </span></span><span data-usfm="LUK.24.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">konye kitiŋaasi ŋes, kobalas ebe, “Kosalak ne kasio, naarai ekamus akwap, aapu apaaran adaun.” Koloma kosal kakes. </span></span><span data-usfm="LUK.24.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 22:19.</span></span><span class="ChapterContent_content__RrUqA"> Kosodi nakiboioto kakes enyamete, kolem emugati, kisirereŋ, kobilibil koinak kes. </span></span><span data-usfm="LUK.24.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kopukoroi akecekonye kojenut ŋes; koolio kakonyenekec. </span></span><span data-usfm="LUK.24.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kotemanaros bonik atiar, “Mam tope amulaete iwokotauon naenerar kaoni korot, ka aikujonokin oni nukiwadikatai?” </span></span><span data-usfm="LUK.24.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Konyout kosawa kaŋope kaŋol koboŋosi Yerusalem, kodumut lutomon ka lodiopet etukokina, kes ka lukejaas nepepe kakes, </span></span><span data-usfm="LUK.24.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 15:4,5.</span></span><span class="ChapterContent_content__RrUqA"> ebalas ebe, “Abeit ajaru Ejakait, etakanikin ŋesi Simon,” </span></span><span data-usfm="LUK.24.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kes da kolimokis akiro kwa nukorot, ka epone lokitejenunor mamakec kotoma abilibil emugati.</span></span></div><div class="ChapterContent_p__dVKHb"><span data-usfm="LUK.24.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 16:14-18; Yok 20:19-23; 1 Kor 15:5.  </span></span><span class="ChapterContent_content__RrUqA"> Napinerasi akiro ŋun kobwo Yesu elopet kokidiŋikec, kotema kes atiar, “Kinapakinos.” </span></span><span data-usfm="LUK.24.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 14:26.</span></span><span class="ChapterContent_content__RrUqA"> Konye korieŋutu kokuriakata noi, koomitos ebe aanyut etoil. </span></span><span data-usfm="LUK.24.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kotema kes atiar, “Kanukinyo iyaloŋoŋooto, kanukinyo da iŋitanarotor kotauonokus? </span></span><span data-usfm="LUK.24.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Koanyutu akakanin ka akakeje, ebe eoŋ lopelo: kotiroroi, koanyutu; naarai emamei etoil akuan, ka akojo da, kwape ianyuniata ejaas eoŋ.” </span></span><span data-usfm="LUK.24.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kedau einer ŋun, kitodik kes akekanin ka akekeje, </span></span><span data-usfm="LUK.24.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Naarokotor mam iyuuna kanuka aiyalama, koumokis da, kotema kes atiar, “Ejaas yes idisinyamat?” </span></span><span data-usfm="LUK.24.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 21:5,10.</span></span><span class="ChapterContent_content__RrUqA"> Koinakis atutubet naka agar naipoo. </span></span><span data-usfm="LUK.24.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kolem, konyam kakonyenekec.</span></span></div><div class="ChapterContent_p__dVKHb"><span data-usfm="LUK.24.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 9:22,45; 18:31-33.  </span></span><span class="ChapterContent_content__RrUqA"> Kotema kes atiar, “Nu kes akakiro, nuabu kalimok yes, naariŋar ajai kayes, ebe ibusakinit kitodolikinos akiro kere nuiwadikatai kokisila luka Musa, ka inabin, ka isabulin, nukabeito.” </span></span><span data-usfm="LUK.24.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Kosodi kikujok akececoa ajenun nukiwadikatai. </span></span><span data-usfm="LUK.24.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 3:16.</span></span><span class="ChapterContent_content__RrUqA"> Kotema kes atiar, “Kwaŋin iwadikatai ebe ibusakinit Kristo aiticanio, ka ajarun da kotoma okatwak kapaaran nakiwuniet. </span></span><span data-usfm="LUK.24.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Ebe da elimonokinio atekerin kere kokirorike aitoronikin ka aisionio naka adiakanareta, agear ko Yerusalem, </span></span><span data-usfm="LUK.24.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">iraas yesi da ikajenak luka akiro kaŋun. </span></span><span data-usfm="LUK.24.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 1:4; Yok 15:26; 16:7.</span></span><span class="ChapterContent_content__RrUqA"> Ido koany, kejukakini yes aisumunet naka Papaka; konye kiboikinos ore, aitodol nekitanapere yes apedor naebuni kokuiu.”</span></span></div><div class="ChapterContent_p__dVKHb"><span data-usfm="LUK.24.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 1:9-11.  </span></span><span class="ChapterContent_content__RrUqA"> Kosodi kiŋarenik kes kiton Betaniya, korio akekanin kisirereŋ kes.</span></span></div><div class="ChapterContent_p__dVKHb"><span data-usfm="LUK.24.50" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="LUK.24.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kosodi kanen napisirereŋi kes, kotiakar kamakec, koyaŋaarai toma akuj. </span></span><span data-usfm="LUK.24.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 16:22; 14:28.</span></span><span class="ChapterContent_content__RrUqA"> Komaata ŋes, koboŋosi Yerusalem kailel naepol: </span></span><span data-usfm="LUK.24.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Kojaenenas duc toma oyekalu, ituritos Edeke.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Luka 24<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=LUK.24">Learn More About Ebaibuli</a></div>