<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:36; Mk 14:32; Luk 22:39; 2 Sam 15:23.  </span></span><span class="ChapterContent_content__RrUqA"> Nakedaunia Yesu einer akiro ŋun, koloma nepepe kikekesisiak kodoka aguurut Kidiron, nekejai emanikor, koloma ŋesi ka ikekesisiak.</span></span></div><div class="ChapterContent_p__dVKHb"><span data-usfm="JHN.18.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:47-56; Mk 14:43-52; Luk 22:47-53.  </span></span><span class="ChapterContent_content__RrUqA"> Kejeni Yuda da loakoto abilakin ŋes ebotet aibois ŋin; naarai kelosenenei Yesu ŋina irwan ipu nenipe kikekesisiak. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 21:37.</span></span><span class="ChapterContent_content__RrUqA">  </span></span><span data-usfm="JHN.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kosodi kedau Yuda ainakinio erioŋet loka iserikalei, ka ikejaanakinak kama kisasedotin lupeti ka Iparisayon, kolot ŋina katalai ka akalasia ka lujiis, </span></span><span data-usfm="JHN.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 19:28.</span></span><span class="ChapterContent_content__RrUqA"> Kosodi Yesu, kojeni kere nuedoikinete, kolom kotema kes atiar, “Iŋai bo imootos?” </span></span><span data-usfm="JHN.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Koboŋokis ebe, “Yesu loko Nasaret.” Kotema Yesu kes atiar, “Eoŋ lo.” Kebwoi Yuda da lokebilakini ŋes ebotet nenipe kakes. </span></span><span data-usfm="JHN.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Nakelimokinia kes ebe, “Eoŋ lo,” koboŋosi kau, kibirokinos kwap. </span></span><span data-usfm="JHN.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kosodi kiŋit bobo ebe, “Iŋai bo imootos?” Kotemasi atiar, “Yesu loko Nasaret.” </span></span><span data-usfm="JHN.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Koboŋok Yesu ebe, “Kadau alimokin yes ebe eoŋ lo: aso arai kimootos eoŋ, kinyeis lu koloto.” </span></span><span data-usfm="JHN.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 17:12.</span></span><span class="ChapterContent_content__RrUqA"> Tetere edoli akirot naenerit ebe, “Lukiinakinit eoŋ mam etooliorit ediopet.” </span></span><span data-usfm="JHN.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosodi Simon Petero, kejai ekileŋ, kout kinom ebulesit loka losasedoti lopeti, kotub akekit nakoteten. Kerai ekiror loka ebulesit Malako. </span></span><span data-usfm="JHN.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 26:39; Mk 14:36; Luk 22:42.</span></span><span class="ChapterContent_content__RrUqA"> Kotema Yesu Petero atiar, “Kinyakak ekileŋikon akuraruke; mam kereka eoŋ amasi akoli nakainakinit Papa?”</span></span></div><div class="ChapterContent_p__dVKHb"><span data-usfm="JHN.18.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 26:57-75; Mk 14:53-72; Luk 22:54-71.  </span></span><span class="ChapterContent_content__RrUqA"> Kosodete iserikalei ka ekapolokiton ka ikejaanakinak luka Iyudayan kikamut Yesu, koena, </span></span><span data-usfm="JHN.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Koyaŋaasi ber mama ejai Anas; naarai kerai ekamuran loka Kaiapa lokerai esasedoti lopeti okaru ŋol. </span></span><span data-usfm="JHN.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 11:49-50.</span></span><span class="ChapterContent_content__RrUqA"> Kaiapa ŋol lokeinakin Iyudayan aomisioit ebe ejok etuŋanan ediopet atwanikin ituŋa,</span></span></div><div class="ChapterContent_p__dVKHb"><span data-usfm="JHN.18.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 20:3; 21:20; Asw 3:1.  </span></span><span class="ChapterContent_content__RrUqA"> Kotupa Simon Petero Yesu, ka ekesisian ece da. Kejenikina ekesisian ŋol kama ka losasedoti lopeti, koloma ŋesi nepepe ka Yesu alaro naka losasedoti lopeti; </span></span><span data-usfm="JHN.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">konye kobwoi Petero korute kokiŋa. Kosodi kolom ekesisian ece lokejenikina kama ka losasedoti lopeti, kinerata ka akagolon, kitolom Petero. </span></span><span data-usfm="JHN.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kosodi kotema apese nakagolon Petero atiar, “Irai kereka ijo da ediopet kokesisiak luka etuŋanan kaŋol?” Konye ŋes kobala ebe, “Mere eoŋ.” </span></span><span data-usfm="JHN.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kebwoete ibulesin ka ikejaanakinak inokokinito akim naka atotol; naarai kededen aaterot; ipierete akim; kejai Petero da nenipe kakes ebwoi ipieri.</span></span></div><div class="ChapterContent_p__dVKHb"><span data-usfm="JHN.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kiŋit losasedoti lopeti Yesu nuka ikekesisiak ka nuka akeisisianakin da. </span></span><span data-usfm="JHN.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:14,26; Mat 10:27.</span></span><span class="ChapterContent_content__RrUqA"> Koboŋok Yesu ebe, “Enerit eoŋ kakwapin kaitebeikin; esisianakinenei apaarasia kere katukosia ka oyekalu da, neatukonokinos Iyudayan kere; kwabo mam eoŋ enerit akirot kere kaiyeiyea. </span></span><span data-usfm="JHN.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kanukinyo kiŋisitor eoŋ? Kiŋit lukeirarito anyoika nukalimokinit kes; koany, ejenete ŋul nuenerit eoŋ.” </span></span><span data-usfm="JHN.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 19:3; Asw 23:2.</span></span><span class="ChapterContent_content__RrUqA"> Nakedaunia einer ŋun, abu ekejaanakinan lokebwoi aapu kaŋes kibapa Yesu, kobala ebe, “Iboŋokini kwaŋin esasedoti lopeti?” </span></span><span data-usfm="JHN.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Koboŋok Yesu ebe, “Arai enerit nukaronok kitejen nukaronok; konye arai enerit nuejok, kanukinyo kibapia?” </span></span><span data-usfm="JHN.18.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodi kijuka Anas ŋes eenitai mama ejai Kaiapa losasedoti lopeti.</span></span></div><div class="ChapterContent_p__dVKHb"><span data-usfm="JHN.18.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kebwoi Simon Petero ipieri akim. Kosodete kobalas ŋes ebe, “Irai kereka ijo da ediopet kokesisiakake?” Koŋer kobala ebe, “Mere eoŋ.” </span></span><span data-usfm="JHN.18.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kobala ediopet kobulesin luka losasedoti lopeti, lokerai lokajen naka je loketubi Petero akekit ebe, “Mam kereka kaanyunit jo komanikor nepepe kaŋesi” </span></span><span data-usfm="JHN.18.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kosodi koŋer bobo Petero: atipet koruik ekokor.</span></span></div><div class="ChapterContent_p__dVKHb"><span data-usfm="JHN.18.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 27:2,11-30; Mk 15:1-19; Luk 23:1-25.  </span></span><span class="ChapterContent_content__RrUqA"> Kosodete koyaŋaasi Yesu anyoun kama ka Kaiapa kiton ore loka ekayaiton: kerai napetupuruc sek: konye mam kes elomara toma ore loka ekayaiton, kinyeis amunaar, konye kopedosi ainyam lukaleleŋ, </span></span><span data-usfm="JHN.18.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kosodi kolom Pilato kiŋa mamakec, kobala ebe, “Nunyoika iwosatere etuŋanan lo?” </span></span><span data-usfm="JHN.18.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Koboŋokis kotemasi atiar, “Arai mam etuŋanan lo iswamat nueroko, timam kiyau mamakon.” </span></span><span data-usfm="JHN.18.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 19:6,7; Asw 18:15.</span></span><span class="ChapterContent_content__RrUqA"> Kotema Pilato kes atiar, “Aso koyaŋaasi yesi, kotubokis kokisilikus.” Kotemasi Iyudayan ŋes atiar, “Emamei sio apedor aiar ituŋanan.” </span></span><span data-usfm="JHN.18.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:14; 12:32; 19:32,33; Mat 20:19.</span></span><span class="ChapterContent_content__RrUqA"> Tetere edoli akirot naka Yesu nakinerit, itodikini atwanare naekoto atwanare.</span></span></div><div class="ChapterContent_p__dVKHb"><span data-usfm="JHN.18.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.18.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kosodi koloma Pilato bobo toma ore loka ekayaiton, konyarau Yesu, kotema ŋes atiar, “Irai kereka ijo Ekabaka loka Iyudayan?” </span></span><span data-usfm="JHN.18.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:13.</span></span><span class="ChapterContent_content__RrUqA"> Koboŋok Yesu ebe, “Inera kereka ijo nu kanukon bon, arai bo kilimokis ituŋa ice nukaŋ?” </span></span><span data-usfm="JHN.18.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:11; Mat 21:39.</span></span><span class="ChapterContent_content__RrUqA"> Koboŋok Pilato ebe, “Arai tope eoŋ Eyudayat? Akoniteker ka isasedotin lupeti kes kijaikinete mamakaŋ, Iswamat anyoika?” </span></span><span data-usfm="JHN.18.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Koboŋok Yesu ebe, “Akajakanut mere naka akwapin kanu: arai kerai akajakanut naka akwapin kanu, tikejioto ikakejaanakinak, kenyek aijaikin mama ejaas Iyudayan; konye akaiakanut mere naka ne.” </span></span><span data-usfm="JHN.18.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 6:13; Yok 8:47; 10:27.</span></span><span class="ChapterContent_content__RrUqA"> Kotema Pilato ŋes atiar, “Irai kereka ijo ekabaka?” Koboŋok Yesu ebe, “Ijo ibala ebe arai eoŋ ekabaka. Kauritai eoŋ kanuka ŋun, kanuka ŋun da abu kabu akwapin, tetere etejenuni abeit. Yenerai yenikabeit iirari ekaporoto.” </span></span><span data-usfm="JHN.18.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kotema Pilato atiar, “Inyo bo abeit?”</span></span></div><div class="ChapterContent_p__dVKHb"><span data-usfm="JHN.18.38" class="ChapterContent_verse__57FIw"><span class="ChapterContent_content__RrUqA">Kedau einer ŋun, koloma bobo mama ejaas Iyudayan, kotema kes atiar, “Mam eoŋ aanyunit adioronis kamakeŋ. </span></span><span data-usfm="JHN.18.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Konye ejai yes epone, eoŋ aosikin yes ediopet apak naka Aleleŋ: aso ikotosi kereka kaosikis Ekabaka loka Iyudayan?” </span></span><span data-usfm="JHN.18.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kiworoto bobo ebe, “Mere lo, dimarai Baraba.” Kerai Baraba ŋol ekaŋatan.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.18">Learn More About Ebaibuli</a></div>