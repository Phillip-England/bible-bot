<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 10:38-39.  </span></span><span class="ChapterContent_content__RrUqA"> Kodeka etuŋanan, ekekiror Lasaro loko Betaniya, lokorekec loka Mariam ka Marita kinacike. </span></span><span data-usfm="JHN.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 12:3.</span></span><span class="ChapterContent_content__RrUqA"> Ŋes Mariam nakinyonyoanakini Ejakait akinyet, konina akekeje kitimake, ŋipeŋin nakedeka onaceke Lasaro. </span></span><span data-usfm="JHN.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Aso kiyakiasi ainacan ŋun mama ejai Yesu ebe, “Ejakait, edeka ŋol loimina ijo.” </span></span><span data-usfm="JHN.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 9:3.</span></span><span class="ChapterContent_content__RrUqA"> Konye nakiiraria Yesu kobala ebe, “Adeka na mam erai nakatwanare; konye kanuka aibuses naka Edeke, tetere itopoloorio Okoku loka Edeke kanuka ŋun.”</span></span></div><div class="ChapterContent_p__dVKHb"><span data-usfm="JHN.11.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Komina Yesu Marita ka inacike, ka Lasaro da. </span></span><span data-usfm="JHN.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Aso nakiiraria ebe edek, kosalak nekejai apaarasia aarei, </span></span><span data-usfm="JHN.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kosodi kokau kaŋun kotema ikekesisiak atiar, “Kaloto bobo Yudaya.” </span></span><span data-usfm="JHN.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 15:11; Yok 8:59; 10:31.</span></span><span class="ChapterContent_content__RrUqA"> Kotemasi ŋes ikekesisiak atiar, “Rabi, koloje kwape kwana kikotos Iyudayan aibiribir kamor, ilosi teni bobo ŋipeŋina?” </span></span><span data-usfm="JHN.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 9:4,5; 1 Yok 2:10.</span></span><span class="ChapterContent_content__RrUqA"> Koboŋok Yesu ebe, “Mam kereka eraas isawan luka paaran itomon ka luarei? Arai elosi ituŋanan paaran mam iguikini, naarai eanyuni aica naka akwapin kanu. </span></span><span data-usfm="JHN.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 12:35; 1 Yok 2:11.</span></span><span class="ChapterContent_content__RrUqA"> Konye arai kelot kuare, iguikini, naarai emamei aica kotomakeŋ.” </span></span><span data-usfm="JHN.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 9:24; Luk 8:52.</span></span><span class="ChapterContent_content__RrUqA"> Kinera ŋun, kosodi kotema kes atiar, “Opaperowok Lasaro ejotoi, konye alosi eoŋ ketwekeny.” </span></span><span data-usfm="JHN.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotemasi ikekesisiak ebe, “Ejakait, arai eiotoi, eŋaleuni.” </span></span><span data-usfm="JHN.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye kinera Yesu nuka atwanareke, koomitos kesi ebe enera akiro nuka ajo. </span></span><span data-usfm="JHN.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kosodi kolimok Yesu kes kaitebeikin ebe, “Atwana Lasaro. </span></span><span data-usfm="JHN.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 9:9.</span></span><span class="ChapterContent_content__RrUqA"> Ido eyalamikin eoŋ kanukus naarai amamei eoŋ kaŋina, tetere iyuunete. Konye kaloto do mamakeŋ.” </span></span><span data-usfm="JHN.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 10:32; 14:31.</span></span><span class="ChapterContent_content__RrUqA"> Kosodi Tomas loenyaritai Didumo</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">11:16 </span><span class="ft">Didumo apolouke Emuut.</span></span></span><span class="ChapterContent_content__RrUqA"> kobala ikepaup ikesisiak ebe, “Kaloto oni da, katwaka nepepe kaŋes.”</span></span></div><div class="ChapterContent_p__dVKHb"><span data-usfm="JHN.11.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kosodi nakedolio Yesu kodum edaunit ŋesi apaarasia aoŋon kates, </span></span><span data-usfm="JHN.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Keapias Betaniya ka Yerusalem, bala amairon aarei, </span></span><span data-usfm="JHN.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">keponitos ituŋa luipu ko Yudayan mama ejai Marita ka Mariam aipudun kes kanuka onacekec. </span></span><span data-usfm="JHN.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodi nakiiraria Marita ebe ebunit Yesu, kolot aisiriam ŋes; kosalakinite Mariam togo. </span></span><span data-usfm="JHN.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:32.</span></span><span class="ChapterContent_content__RrUqA"> Kosodi kotema Marita Yesu atiar, “Ejakait, arai kijai ijo ne, timam onaceka ketwana. </span></span><span data-usfm="JHN.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Konye kwana da ajeni ebe kere nuilipi ijo Edeke kiinakini Edeke.” </span></span><span data-usfm="JHN.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema Yesu ŋes atiar, “Ejaruni onacekon.” </span></span><span data-usfm="JHN.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:29; 6:40; Luk 14:14.</span></span><span class="ChapterContent_content__RrUqA"> Kotema Marita ŋes atiar, “Ajeni ebe ejaruni kotoma ajarun naka apaaran nakawasia.” </span></span><span data-usfm="JHN.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kotema Yesu ŋes atiar, “Arai eoŋ ajarun ka aijar da; ŋin yenikeyuuni eoŋ, karaida ketwana, ejari. </span></span><span data-usfm="JHN.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:24; 8:51.</span></span><span class="ChapterContent_content__RrUqA"> Ŋin da yenejari yenikeyuuni eoŋ mam etwani ikar kere. Iyuunit kereka ijo ŋun?” </span></span><span data-usfm="JHN.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:69.</span></span><span class="ChapterContent_content__RrUqA"> Kotema ŋes atiar, “Eebo, Ejakait; eyuunit eoŋ ebe irai ijo Kristo, Okoku loka Edeke, loebunit akwapin.”</span></span></div><div class="ChapterContent_p__dVKHb"><span data-usfm="JHN.11.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Nakedaunia einer ŋun, kolot, konyarau kinacike Mariam kaiyeiyea, kobala ebe, “Ejai Ekesisianakinan ne, kinyarit jo.” </span></span><span data-usfm="JHN.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Nakiiraria ŋesi ŋun, kodetun atipet, kolot mamakeŋ, </span></span><span data-usfm="JHN.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 11:20.</span></span><span class="ChapterContent_content__RrUqA"> Aroko Yesu edoluno ore, konye aroko ejai aibois naesiriamia Marita. </span></span><span data-usfm="JHN.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kosodete Iyudayan luajaas ka Mariam togo ipudunete, nakeanyuniata edetun atipet ka alomar kiŋa, kotupasi ŋes, koomito ebe elosi ates aimony ŋina. </span></span><span data-usfm="JHN.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 11:21.</span></span><span class="ChapterContent_content__RrUqA"> Kosodi nakedolio Mariam nekejai Yesu, koany ŋes, kibirokin akejeke, kotema atiar, “Ejakait, arai kijai ijo ne timam onaceka ketwana.” </span></span><span data-usfm="JHN.11.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:21.</span></span><span class="ChapterContent_content__RrUqA"> Nakeanyunia Yesu ŋes emonyi, ka Iyudayan da lukeupas kaŋes emonyete, komulau eketau, kokadak, </span></span><span data-usfm="JHN.11.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">kotema atiar, “Ibwaikinito ai?” Kotemasi ŋes atiar, “Ejakait, bia koany.” </span></span><span data-usfm="JHN.11.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 19:41.</span></span><span class="ChapterContent_content__RrUqA"> Komony Yesu, </span></span><span data-usfm="JHN.11.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kosodete kotemasi Iyudayan atiar, “Koany, kwape lem keminar ŋes!” </span></span><span data-usfm="JHN.11.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Konye kobalasi ice kakesi ebe, “Ŋol lokitwekenyuni akonye nuka emuduki mam tikepedo aisimik ŋol atwanare?”</span></span></div><div class="ChapterContent_p__dVKHb"><span data-usfm="JHN.11.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 53:1; Mat 27:60.  </span></span><span class="ChapterContent_content__RrUqA"> Kosodi Yesu, komulau bobo eketau, kodol ates; kerai abua, kerapakinitai amoru, </span></span><span data-usfm="JHN.11.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 20:1.</span></span><span class="ChapterContent_content__RrUqA"> Kotema Yesu atiar, “Kolemasi amoru.” Kobala Marita inac naka lokatwan ebe, “Ejakait, eur kwana, naarai edaunit apaarasia aoŋon etwanit.” </span></span><span data-usfm="JHN.11.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 6:10; Yok 4:23,25,26.</span></span><span class="ChapterContent_content__RrUqA"> Kotema Yesu ŋes atiar, “Mam kereka kalimokinit jo ebe arai iyuunit, ianyuni aibuses naka Edeke?” </span></span><span data-usfm="JHN.11.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kosodete kolemasi amoru. Kikeu Yesu akekonye akuj, kotema atiar, “Kemalai jo Papa, naarai kiira eoŋ. </span></span><span data-usfm="JHN.11.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 12:30.</span></span><span class="ChapterContent_content__RrUqA"> Kajen ebe kiiranari eoŋ apaarasia kere, konye kener nu kanuka ekodet kalo loejai ne, tetere iyuunete ebe jo kijukunit eoŋ.” </span></span><span data-usfm="JHN.11.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Nakedaunia einer ŋun, kiworo keporoto loepol ebe, “Lasaro, kolom.” </span></span><span data-usfm="JHN.11.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kolom lokatwan, eenitai akanin ka akeje kigoen luka aida; eenitai akekonye da keitabala. Kotema Yesu kes atiar, “Kolacasi ŋes, koosikis kolot.”</span></span></div><div class="ChapterContent_p__dVKHb"><span data-usfm="JHN.11.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 16:31; Yok 10:42; 12:42.  </span></span><span class="ChapterContent_content__RrUqA"> Kosodete kiyuutu ŋes luipu kotoma oYudayan lukeponito mama ejai Mariam, lukeanyunito nueswamat Yesu. </span></span><span data-usfm="JHN.11.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Konye ice kakesi koloto mama ejaas Iparisayon, kolimokis nukiswamai Yesu. </span></span><span data-usfm="JHN.11.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Kosodete isasedotin lupeti ka Iparisayon kotukokis aurianet, kobalas ebe, “Kikwaikini ai? Naarai iswamai etuŋanan ŋol aanyuneta nuipu. </span></span><span data-usfm="JHN.11.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Arai kiinyei, iyuunete ŋes ituŋa kere: epote Iromayon kidemarete oni aiboisiwok ka awokoteker da.” </span></span><span data-usfm="JHN.11.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Konye ediopet kakesi, ŋes Kaiapa, lokerai losasedoti lopeti kokaru kaŋol, kotema kes atiar, “Mam iienete adiokirot kere. </span></span><span data-usfm="JHN.11.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 18:14.</span></span><span class="ChapterContent_content__RrUqA"> Kwabo mam iwomito ebe ibusakinit ediopetuŋanan atwanare kanuka ituŋa, kinye ateker kere amudiar.” </span></span><span data-usfm="JHN.11.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 50:20; Any 28:30; Mar 27:21.</span></span><span class="ChapterContent_content__RrUqA"> Mam ŋes kinera akirot ŋin kanukeŋ bon; konye naarai kerai losasedoti lopeti kokaru kaŋol, abu kodwar ebe etwani Yesu kanuka ateker; </span></span><span data-usfm="JHN.11.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 10:16; 1 Yok 2:2; Mat 12:30.</span></span><span class="ChapterContent_content__RrUqA"> kwabo mere kanuka ateker kaŋin bon, konye tetere etukokini nepepe idwe luka Edeke lukisiarakinos araut ipe, </span></span><span data-usfm="JHN.11.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Ameun kapaaran kaŋin kinerut nuka aiar ŋes.</span></span></div><div class="ChapterContent_p__dVKHb"><span data-usfm="JHN.11.53" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Kanuka ŋun mam bobo Yesu alosi kaitebeikin kotoma oYudayan, konye konyou kaŋina kolot aibois naeapias kamodiŋ, kiton ore loenyaritai Epuraim; kosal ŋina nenipe kikekesisiak.</span></span></div><div class="ChapterContent_p__dVKHb"><span data-usfm="JHN.11.54" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.11.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 30:17; Mk 10:32; Asw 21:24,26.  </span></span><span class="ChapterContent_content__RrUqA"> Keapie Aleleŋ naka Iyudayan; kodokasi luipu Yerusalem anyoun kamanat aliŋakin Aleleŋ, tetere italaunos. </span></span><span data-usfm="JHN.11.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Kosodete komoata Yesu, kineranakinos ebwoete koyekalu ebe, “Iwomito inyo? Mam kereka ŋes ebuni opucit lo?” </span></span><span data-usfm="JHN.11.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Kicorakinito isasedotin lupeti ka Iparisayon ebe arai kejenu ituŋanan neejai, kitejenu kes, tetere ikamunete.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.11">Learn More About Ebaibuli</a></div>