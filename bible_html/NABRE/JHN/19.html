<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 19</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.19" class="ChapterContent_chapter__uvbXo">
         <div class="ChapterContent_label__R2PLt">19</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.19.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kosodi Pilato koyaŋa Yesu, koda ŋes. </span></span><span data-usfm="JHN.19.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kojeata iserikalei aboko naka ikukwa, kitanapikis akouke, kitanapata da anapito naamuge; </span></span><span data-usfm="JHN.19.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 18:22.</span></span><span class="ChapterContent_content__RrUqA"> koponenenete mama ejai, kobalas ebe, “Yoga, Ekabaka loka Iyudayan!” Kibapanasi ŋes. </span></span><span data-usfm="JHN.19.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kolom bobo Pilato kiŋa, kotema kes atiar, “Koany ayaŋauni ŋes kiŋa mama ijaas, tetere ijenunete ebe mam eoŋ aanyunit adioronis kamakeŋ.” </span></span><span data-usfm="JHN.19.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kolom do Yesu, enapit aboko naka ikukwa ka anapito naamuge, Kotema Pilato kes atiar, “Koany etuŋanan!” </span></span><span data-usfm="JHN.19.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kosodete keanyutu isasedotin lupeti ka ikapolokitok, kiworoto ebe, “Kibubuk, kibubuk ba!” Kotema Pilato kes atiar, “Koyaŋaasi yesi, kibubukis, naarai mam eoŋ aanyunit adioronis kamakeŋ.” </span></span><span data-usfm="JHN.19.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:18; 10:33; Leb 24:16.</span></span><span class="ChapterContent_content__RrUqA"> Koboŋokis Iyudayan ebe, “Ejai sio ekisil, ido kanuka ekisil kaŋol ibusakinit ŋes atwanare, naarai abu kitarauna bon Okoku loka Edeke.” </span></span><span data-usfm="JHN.19.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi nakiiraria Pilato akirot ŋin, kiyatak akurianar; </span></span><span data-usfm="JHN.19.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">koloma bobo oPuraitorion</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">19:9 </span><span class="ft">Puraitorion ŋes etogo loka ekayaiton.</span></span></span><span class="ChapterContent_content__RrUqA"> kotema Yesu atiar, “Laali bo kibunio?” Konye mam Yesu eboŋokino. </span></span><span data-usfm="JHN.19.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kanuka ŋun kotema Pilato ŋes atiar, “Mam inera keoŋ? Mam ijeni ebe ejai eoŋ apedor aosikin jo, ejai da apedor aibubukin?” </span></span><span data-usfm="JHN.19.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 10:18; Asw 2:23.</span></span><span class="ChapterContent_content__RrUqA"> Koboŋok Yesu ebe, “Ti mam jo ijaas kapedor kere mamakaŋ, arai mam kidumunit abunore kokuju; kanuka ŋun ŋol lokejaikini eoŋ akaninikon ŋes erono adepar.”</span></span></div><div class="ChapterContent_p__dVKHb"><span data-usfm="JHN.19.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 17:7.  </span></span><span class="ChapterContent_content__RrUqA"> Ageun kapak kaŋin komoote Pilato aosikin ŋes, konye kiworoto Iyudayan ebe, “Arai kiwosik lo, mam irai epapero loka Kaisar; ŋolituŋanan loedakakini bon araun ekabaka itokokoli Kaisar.” </span></span><span data-usfm="JHN.19.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Nakiiraria Pilato akiro ŋun, kitolom Yesu kiŋa, kiboikin oicoloŋ loka aitub, aibois naenyaritai Amor Nuepesitai, konye kAburanian enyaritai Gabata. </span></span><span data-usfm="JHN.19.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kerai da apaaran naka Aitemokin Aleleŋ; kerai bala esawa lokikanyetekape. Kotema Pilato Iyudayan atiar, “Koany, Ekabakakus!” </span></span><span data-usfm="JHN.19.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 19:6.</span></span><span class="ChapterContent_content__RrUqA"> Kanuka ŋun kiworoto ŋul ebe, “Kolema, kolema, kibubuk!” Pilato kotema kes atiar, “Ebubukini kereka Ekabakakus?” Koboŋokis isasedotin lupeti ebe, “Emamei sio ekabaka ece dimarai Kaisar.” </span></span><span data-usfm="JHN.19.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 27:31-50; Mk 15:20-37; Luk 23:26-46.</span></span><span class="ChapterContent_content__RrUqA"> Kosodi kijaik ŋes akaninikec aibubukinio.</span></span></div><div class="ChapterContent_p__dVKHb"><span data-usfm="JHN.19.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Koyata Yesu, koloma, erioŋit ekemusalaba kiton aibois naenyaritai Abelekek naka Akou, kAburanian ebe Gologota. </span></span><span data-usfm="JHN.19.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kibubukis nen, ka ice iarei nenipe kaŋes, ediopet epuai ka ece da epuai, ka Yesu kidiŋikec. </span></span><span data-usfm="JHN.19.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kiwadik Pilato aitejenunet, kikajak omusalaba; ewadikatai ebe, “YESU LOKO NASARET, EKABAKA LOKA IYUDAYAN.” </span></span><span data-usfm="JHN.19.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosioma luipu koYudayan aitejenunet ŋin, naarai keapie aibois nakibubukinitoi Yesu kore; kiwadikatai kAburanian, ka Aromayon, ka Ayonanin da. </span></span><span data-usfm="JHN.19.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodete isasedotin lupeti luka Iyudayan kotemasi Pilato atiar, “Sirikiwadika ebe, ‘Ekabaka loka lyudayan’, dimarai ebe, ‘Abala ŋesi ebe Eoŋ ekabaka loka Iyudayan.’” </span></span><span data-usfm="JHN.19.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Koboŋok Pilato ebe, “Nuewadik, ewadik.”</span></span></div><div class="ChapterContent_p__dVKHb"><span data-usfm="JHN.19.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Nakedauniata iserikalei aibubukin Yesu, koyaŋaasi akenapito kokora katutubeta aoŋon, ŋoliserikalet nakeŋ, ka ekaso da. Konye ekasoke kemamei airiamasit, naarai kejeitai ameun kokuju kiton kwap; </span></span><span data-usfm="JHN.19.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 22:18.</span></span><span class="ChapterContent_content__RrUqA"> Kotemanaros bonik atiar, “Sirikiicil, konye kelamilamakisi eroet aanyun iŋai ebeikini.” Tetere edolete nukiwadikatai ebe,</span></span></div><div class="ChapterContent_q1__wjdiM"><span data-usfm="JHN.19.24" class="ChapterContent_verse__57FIw"><span class="ChapterContent_content__RrUqA">“Akorokorata anapitoka,</span></span></div><div class="ChapterContent_q1__wjdiM"><span data-usfm="JHN.19.24" class="ChapterContent_verse__57FIw"><span class="ChapterContent_content__RrUqA">Kilamilamata kanuka ekasoka.”</span></span></div><div class="ChapterContent_m__3AINJ"><span data-usfm="JHN.19.24" class="ChapterContent_verse__57FIw"><span class="ChapterContent_content__RrUqA">Kiswamata iserikalei kwaŋin.</span></span></div><div class="ChapterContent_p__dVKHb"><span data-usfm="JHN.19.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Konye kobwoete totoke ka inaci naka totoke, ŋes Mariam aberu naka Kelopa, ka Mariam Magadalene, eapiete kemusalaba loka Yesu. </span></span><span data-usfm="JHN.19.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:23.</span></span><span class="ChapterContent_content__RrUqA"> Kosodi keanyu Yesu totoke, ka ekesisian lokemina ebwoi kodie, kotema totoke atiar, “Toto, koany okokukon!” </span></span><span data-usfm="JHN.19.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kosodi kotema ŋesi ekesisian atiar, “Koany totokon!” Ameun kosawa kaŋol koyaŋa ekesisian ŋin oreke.</span></span></div><div class="ChapterContent_p__dVKHb"><span data-usfm="JHN.19.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 22:15; 69:21; Yok 13:3; 18:4.  </span></span><span class="ChapterContent_content__RrUqA"> Kokau kaŋun, kojeni Yesu ebe aŋetakinos kere, tetere itodolikini nakiwadikatai kobala ebe, “Kajak akur.” </span></span><span data-usfm="JHN.19.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 69:21.</span></span><span class="ChapterContent_content__RrUqA"> Kejai nen amot naeleleba ebino loedwar; kibwaikis acago naileleba ebino ŋol loedwar kuju akwara, kikiasi kiton aitukuke. </span></span><span data-usfm="JHN.19.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kedau Yesu aijaikinio ebino loedwar, kobala ebe, “Aŋetakinos.” Kitulur akekou, kijaik ekemoyo.</span></span></div><div class="ChapterContent_p__dVKHb"><span data-usfm="JHN.19.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 21:23.  </span></span><span class="ChapterContent_content__RrUqA"> Aso naarai kerai apaaran naka Aitemonokin, kinyeis awat asalakin omusalaba apaaran nakasabato (naarai kerai nakasabato ŋin apaaran nakapolon), ŋes kilipiata Iyudayan Pilato akejekec abilio, tetere elemunio. </span></span><span data-usfm="JHN.19.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kopotu do iserikalei kobilata akeje nuka losodit, ka nuka lokiareit lokibubukinitoi nenipe kaŋes; </span></span><span data-usfm="JHN.19.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">konye kedolokis Yesu koanyut ebe kedau nan atwanare, mam ebila akejeke, </span></span><span data-usfm="JHN.19.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Konye ediopet koserikalei kicum amaranake kakwara, atipet kolomutu aokot ka akipi. </span></span><span data-usfm="JHN.19.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ŋol da lokeanyuni iteienunit, ido akeitejenunet erai nakabeit, ŋes da ejeni ebe inera abeit, tetere yes da iyuunete. </span></span><span data-usfm="JHN.19.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:48; Mar 9:12; Sab 34:20.</span></span><span class="ChapterContent_content__RrUqA"> Naarai kedoikinete ŋun tetere edoli nakiwadikatai ebe, “Mam ebilio akekoit.” </span></span><span data-usfm="JHN.19.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 12:10; Apu 1:7.</span></span><span class="ChapterContent_content__RrUqA"> Ka nakiwadikatai ace da ebala ebe, “Esesenete moolo ŋol lokicumete.”</span></span></div><div class="ChapterContent_p__dVKHb"><span data-usfm="JHN.19.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.19.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 27:57-61; Mk 15:42-47; Luk 23:50-55.  </span></span><span class="ChapterContent_content__RrUqA"> Kokau kaŋun abu Yosep loka Arimataya lokerai ekesisian loka Yesu, konye kaiyeiyea kanuka akurian Iyudayan, kilip Pilato apedor alemar akuan naka Yesu: kisiik Pilato. Kosodi kolot, kolema akuanake. </span></span><span data-usfm="JHN.19.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:1-2; Mat 2:11.</span></span><span class="ChapterContent_content__RrUqA"> Kolot Nikodemo da, lokelosit ber mama ejai ŋesi kuare, koyaŋa lukesaete ka icicikwa luinyalal, bala alaŋir naka ilatirin akwatat. </span></span><span data-usfm="JHN.19.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kosodete kolemut akuan naka Yesu, konunukikis ogoen luka ebaputa nepepe kalukesai, kwape ejaar epone loka Iyudayan loka aida. </span></span><span data-usfm="JHN.19.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Nepenen nekibubukinitoi kejai emanikor; ido toma omanikor kejai ates nakitetet namam lem kibwaikinitai idiotuŋanan. </span></span><span data-usfm="JHN.19.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kosodi kanuka Aitemonokin naka Iyudayan, kibwaikis Yesu nen, naarai aapie ates.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 19<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.19">Learn More About Ebaibuli</a></div>