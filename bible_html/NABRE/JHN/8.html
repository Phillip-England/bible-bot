<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 8</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.8" class="ChapterContent_chapter__uvbXo">
         <div class="ChapterContent_label__R2PLt">8</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.8.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 21:37.  </span></span><span class="ChapterContent_content__RrUqA"> Konye kolot Yesu moru loka Iseitunin. </span></span><span data-usfm="JHN.8.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Koboŋo tupuruc sek oyekalu, kopotu ituŋa kere mamakeŋ; kiboikin kogeu aisisianakin kes. </span></span><span data-usfm="JHN.8.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Koyaut ikewadikak ka Iparisayon aberu naekamunitai kadoteu; kibwaikis kidiŋ, </span></span><span data-usfm="JHN.8.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">kobalas ŋes ebe, “Ekesisianakinan, ikamunitai aberu na edotei. </span></span><span data-usfm="JHN.8.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 20:10; Ikis 22:22-24; Mat 22:15.</span></span><span class="ChapterContent_content__RrUqA"> Aso kotoma okisila abu Musa kicorak aibiribir nuikote nen kamor; aso ca ibala bo ijo ai?” </span></span><span data-usfm="JHN.8.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kinerasi kesi akiro ŋun ekodunete ŋes, tetere edumunete akirot nakiwosaet. Konye kokukum Yesu, kiwadik alup kekebokorit. </span></span><span data-usfm="JHN.8.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:7.</span></span><span class="ChapterContent_content__RrUqA"> Nakiyatanakiniata aiŋit ŋes, kitenar kotema kes atiar, “Yenemamei adiakaret kotomakus, kogeu aibir ŋes kamoru.” </span></span><span data-usfm="JHN.8.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kokukum bobo, kiwadik alup kekebokorit. </span></span><span data-usfm="JHN.8.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 22:22; Rom 2:22.</span></span><span class="ChapterContent_content__RrUqA"> Kes da, nakiirariata, kilepilepata itauonokec, kolomasi idiopet idiopet, ageun komakio kiton lukawasia; kosalak Yesu bon, ka aberu ebwoi kanen kokidiŋ, </span></span><span data-usfm="JHN.8.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kitenar Yesu, kotema ŋes atiar, “Toto, alu bo ŋul lukiwosato jo? Emamei kereka yenikitubokini jo?” </span></span><span data-usfm="JHN.8.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:14.</span></span><span class="ChapterContent_content__RrUqA"> Kotema atiar, “Emamei, Ejakait.” Kotema Yesu atiar, “Eoŋ da mam katubokini jo: kolot; konye sirikidiaka bobo.”</span></span></div><div class="ChapterContent_p__dVKHb"><span data-usfm="JHN.8.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:14; Yok 9:5; Isa 49:6; Yok 1:5,9; 12:46.  </span></span><span class="ChapterContent_content__RrUqA"> Kinera Yesu bobo kakes, kotema atiar, “Arai eoŋ aica naka akwapin; yenikatupuni eoŋ mam cut elosi kamuton, konye ejaas kaica naka aijar.” </span></span><span data-usfm="JHN.8.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:31.</span></span><span class="ChapterContent_content__RrUqA"> Kotemasi Iparisayon ŋes atiar, “Itejenuni ijo elopet boni mam akoniitejenun erai nakabeit.” </span></span><span data-usfm="JHN.8.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:31.</span></span><span class="ChapterContent_content__RrUqA"> Koboŋok Yesu kotema kes atiar, “Karaida ketejenun eoŋ elopet erai akaitejenun nakabeit; naarai ajeni nekabunio, ka nealosi da; konye yes mam ijenete nekabunio, karaida nealosi. </span></span><span data-usfm="JHN.8.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:24; 12:47.</span></span><span class="ChapterContent_content__RrUqA"> Itubete yesi kwape ejaar akuan; mam eoŋ atubokini ituŋanan. </span></span><span data-usfm="JHN.8.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:29.</span></span><span class="ChapterContent_content__RrUqA"> Karaida katubi eoŋ, erai ekatube lokabeit; naarai mam eoŋ ajai bon, konye eoŋ ka lokejukuni. </span></span><span data-usfm="JHN.8.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:6; 19:15.</span></span><span class="ChapterContent_content__RrUqA"> Bobo da kotoma okisilakus iwadikatai ebe aitejenun naka ituŋa iarei erai nakabeit. </span></span><span data-usfm="JHN.8.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 5:9.</span></span><span class="ChapterContent_content__RrUqA"> Etejenuni eoŋ elopet, ketejenuni Papa da lokejukuni.” </span></span><span data-usfm="JHN.8.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 14:7.</span></span><span class="ChapterContent_content__RrUqA"> Kosodi kotemasi atiar, “Ejai bo ai Papakon?” Koboŋok Yesu ebe, “Mam kijenete eoŋ karaida Papaka; arai kiijenete eoŋ, tikijenut Papaka da.” </span></span><span data-usfm="JHN.8.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:30; 13:1; Luk 22:53.</span></span><span class="ChapterContent_content__RrUqA"> Kinera akiro ŋun kotoma agola naka aiŋad, nakisisianakinia koyekalu; kwabo amamei etuŋanan loekamuni ŋes; naarai aroko ekesawa edoluno.</span></span></div><div class="ChapterContent_p__dVKHb"><span data-usfm="JHN.8.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 7:34; 13:33.  </span></span><span class="ChapterContent_content__RrUqA"> Kotema bobo atiar, “Alosi eoŋ, yes da kimoete, itwakete yesi kotoma adiakanaretakus; nealosi eoŋ mam yes ipedorete aponare.” </span></span><span data-usfm="JHN.8.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:35.</span></span><span class="ChapterContent_content__RrUqA"> Kosodete kotemasi Iyudayan atiar, “Earakin ca, naarai ebala ebe, ‘Nealosi eoŋ mam yes ipedorete aponare’?” </span></span><span data-usfm="JHN.8.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:31.</span></span><span class="ChapterContent_content__RrUqA"> Kotema kes atiar, “Iraas yesi lukokwap, arai eoŋ lokokuju; iraas yesi luka akwapin kanu; mam eoŋ arai loka akwapin kanu. </span></span><span data-usfm="JHN.8.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kanuka ŋun kalimokis yes ebe itwakete kotoma adiakanaretakus; naarai arai mam iyuunito ebe arai eoŋ, itwakete kotoma adiakanaretakus.” </span></span><span data-usfm="JHN.8.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:14.</span></span><span class="ChapterContent_content__RrUqA"> Kosodete kotemasi ŋes atiar, “Irai bo ijo iŋai?” Kotema Yesu kes atiar, “Ŋopeŋol lokalimokinit yes ameun kageunet, </span></span><span data-usfm="JHN.8.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:38; 12:49.</span></span><span class="ChapterContent_content__RrUqA"> Ejaas nuipu einer ka aitub da kanukus: konye ŋol lokejukuni erai abeit; nueirari eoŋ kamake, kes enera kotoma akwapin.” </span></span><span data-usfm="JHN.8.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kwabo mam apotu kojenut ebe inerakinit kes nuka Papa, </span></span><span data-usfm="JHN.8.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:14; 12:32.</span></span><span class="ChapterContent_content__RrUqA"> Aso kotema Yesu atiar, “Naidauniata aikeun Okoku loka etuŋanan, ŋes konyet ijenuniata ebe eoŋ ŋopeŋol, ebe da mam eswamai akirot kanukaŋ bon, dimarai kwape kesisianakinia Papa, enera kwaŋin. </span></span><span data-usfm="JHN.8.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:16; Mat 27:46.</span></span><span class="ChapterContent_content__RrUqA"> Ejai ŋol lokejukuni nenipe keoŋ; mam kenyeinit eoŋ bon; naarai eswamaenenei nuekot ŋesi apaarasia kere.” </span></span><span data-usfm="JHN.8.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:31; 10:42; 12:11.</span></span><span class="ChapterContent_content__RrUqA"> Nakinerar ŋesi ŋun, kiyuut luipu.</span></span></div><div class="ChapterContent_p__dVKHb"><span data-usfm="JHN.8.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Aso kotema Yesu lyudayan lukiyuunito ŋes atiar, “Arai kisalakis toma akirotoka, abeit iraas ikakesisiak; </span></span><span data-usfm="JHN.8.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">ijenunete da abeit, abeit da kiwosikini yes.” </span></span><span data-usfm="JHN.8.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:9; Luk 3:8; Nek 9:36.</span></span><span class="ChapterContent_content__RrUqA"> Koboŋokis ŋes ebe, “Kirai isio aur naka Aburaam, kwabo mam kiraunit ibulesin luka idiotuŋanan kere apakio kere: ikwaikini ijo ibala ai ebe, Kiwosikinio yes?”</span></span></div><div class="ChapterContent_p__dVKHb"><span data-usfm="JHN.8.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 6:16,20; 1 Yok 3:8.  </span></span><span class="ChapterContent_content__RrUqA"> Koboŋok Yesu ebe, “Abeit, abeit, katemari yes atiar, Ŋinituŋanan yenediakanari erai ibulesit yenika adiakar. </span></span><span data-usfm="JHN.8.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Gal 4:30.</span></span><span class="ChapterContent_content__RrUqA"> Mam ibulesit iboie kotogo ikar kere; konye iboie okoku ikar kere. </span></span><span data-usfm="JHN.8.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 6:18,22.</span></span><span class="ChapterContent_content__RrUqA"> Aso arai kiiwosik Okoku, iraas lukiwosikinitai cut. </span></span><span data-usfm="JHN.8.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ajeni ebe iraas yesi aur naka Aburaam; konye kimootos aiar eoŋ, naarai emamei akakirot aibois kotomakus. </span></span><span data-usfm="JHN.8.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Nuaanyunit kaneejai Papa kes nuenera eoŋ: yes da iswamaete akiro nukiirarito kaneejai papakus.”</span></span></div><div class="ChapterContent_p__dVKHb"><span data-usfm="JHN.8.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 3:9.  </span></span><span class="ChapterContent_content__RrUqA"> Koboŋokis kotemasi ŋes atiar, “Papakosi ŋes Aburaam.” Kotema Yesu kes atiar, “Arai kiraas idwe luka Aburaam, tikiswamata aswamisio nuka Aburaam, </span></span><span data-usfm="JHN.8.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Konye kwana kimootos aiar eoŋ, lokalimoki yes abeit, naeirarit kama ejai Edeke: mam Aburaam abu kiswama kwaŋin. </span></span><span data-usfm="JHN.8.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 3:15; Ikis 23:2.</span></span><span class="ChapterContent_content__RrUqA"> Iswamaete yesi aswamisio nuka papakus.” Kotemasi ŋes atiar, “Mam sio kiwuritai kadoteu; ejai sio Papa ediopet, ŋes Edeke.” </span></span><span data-usfm="JHN.8.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 5:1.</span></span><span class="ChapterContent_content__RrUqA"> Kotema Yesu kes atiar, “Arai kerai Edeke Papakus, tikiminas eoŋ; naarai abu kalom kama ka Edeke kabu; naarai mam kabuni kanukaŋ bon, konye ŋes kejukunit. </span></span><span data-usfm="JHN.8.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 12:39; Mat 12:34; Rom 8:7.</span></span><span class="ChapterContent_content__RrUqA"> Kanukinyo mam ijenuniata ŋun nuenera eoŋ? Naarai mam ipedorete aiirar akakirot. </span></span><span data-usfm="JHN.8.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 3:8-10; Age 3:4; 2 Pet 2:4.</span></span><span class="ChapterContent_content__RrUqA"> Iraas yesi luka Satan papakus, ikotosi da aswam airaŋaanut naka papakus. Kerai ŋesi ekaaran ameun kageunet, mam icasit kotoma abeit, naarai emamei abeit kotomakeŋ. Nainerar nukaiŋal, inera nueraas nukeŋ elopet; naarai erai ekeŋalan, papa da loka aiŋalanut. </span></span><span data-usfm="JHN.8.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 22:67.</span></span><span class="ChapterContent_content__RrUqA"> Konye naarai enera eoŋ abeit mam kiyuunito eoŋ. </span></span><span data-usfm="JHN.8.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 5:21; 1 Pet 2:22.</span></span><span class="ChapterContent_content__RrUqA"> Iŋai kayes kelepilepi nukaronok? Arai enera eoŋ abeit, kanukinyo mam yes iyuuniata? </span></span><span data-usfm="JHN.8.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 18:37; 1 Yok 4:6.</span></span><span class="ChapterContent_content__RrUqA"> Yenerai yenika Edeke iirari akiro nuka Edeke; kanuka ŋun mam yes iirarete, naarai mam iraas luka Edeke.”</span></span></div><div class="ChapterContent_p__dVKHb"><span data-usfm="JHN.8.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.8.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 7:20; Mk 3:21.  </span></span><span class="ChapterContent_content__RrUqA"> Koboŋokis Iyudayan kotemasi ŋes atiar, “Aso ca ma mam teni sio kinerit ejok ebe irai Esamariat, ido ejai jo ajokit?” </span></span><span data-usfm="JHN.8.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">Koboŋok Yesu ebe, “Emamei eoŋ ajokit; konye ayoŋit eoŋ Papaka, konye yes kimwaŋito eoŋ. </span></span><span data-usfm="JHN.8.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:41.</span></span><span class="ChapterContent_content__RrUqA"> Kwabo eoŋ mam amoot akaibuses; ejai loemoot ka aitub da. </span></span><span data-usfm="JHN.8.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:24; 6:40,47; 11:25.</span></span><span class="ChapterContent_content__RrUqA"> Abeit, abeit, katemari yes atiar, Arai keric ituŋanan akakirot, mam egipari atwanare ikar kere.” </span></span><span data-usfm="JHN.8.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 9:1.</span></span><span class="ChapterContent_content__RrUqA"> Kobalas Iyudayan ebe, “Kwana do kijeni ebe ejai jo ajokit, Kotwana Aburaam, ka inabin da; ibala ijo ebe, ‘Arai keric ituŋanan akakirot, mam iiri atwanare ikar kere.’ </span></span><span data-usfm="JHN.8.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 4:12.</span></span><span class="ChapterContent_content__RrUqA"> Itelekarit tope ijo kapolou papaakosi Aburaam loketwani? Inabin da luketwakete; ituluori ijo elopet iŋai?” </span></span><span data-usfm="JHN.8.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Koboŋok Yesu ebe, “Arai ketopoloor eoŋ elopet, akaibuses mam erai ibore; loketopoloorit eoŋ ŋes Papaka; ŋol loibakasi yesi ebe erai Ekusideke; </span></span><span data-usfm="JHN.8.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:28.</span></span><span class="ChapterContent_content__RrUqA"> kwabo mam ipotu kojenut ŋes; konye eoŋ ajeni ŋes; arai kener ebe, ‘Mam ajeni ŋes,’ tikaraun ekeŋalan kwape kayesi; konye ajeni ŋes, aricit da akekirot. </span></span><span data-usfm="JHN.8.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Abu papaakus Aburaam kolelakinite aanyun akapaaran; ŋes da koany, kiyalamikin.” </span></span><span data-usfm="JHN.8.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Kosodete kotemasi lyudayan atiar, “Eroko jo edolo ikar akaisakany, ianyunit tope ijo Aburaam?” </span></span><span data-usfm="JHN.8.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Kotema Yesu kes atiar, “Abeit, abeit, katemari yes atiar, Eroko Aburaam ejauna, ajai eoŋ.” </span></span><span data-usfm="JHN.8.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 10:31.</span></span><span class="ChapterContent_content__RrUqA"> Kosodete kirarata amor tetere ibiribirete; konye Yesu koŋop, koloma koyekalu.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 8<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.8">Learn More About Ebaibuli</a></div>