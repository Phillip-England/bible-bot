<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 6</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.6" class="ChapterContent_chapter__uvbXo">
         <div class="ChapterContent_label__R2PLt">6</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.6.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 14:13-21; 15:32-39; Mk 6:32-44; 8:1-10; Luk 9:10-17.  </span></span><span class="ChapterContent_content__RrUqA"> Akaulo kaŋun kolot Yesu okekwa juwai loka aŋolol naka Galilaya, naerai naka Tiberia. </span></span><span data-usfm="JHN.6.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kotupa ekodet loepol, naarai apotu koanyut aanyuneta nukiswamakini lukadekak. </span></span><span data-usfm="JHN.6.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kodoka Yesu oroŋat, kiboikin nen nepepe kikekesisiak. </span></span><span data-usfm="JHN.6.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 2:13; 11:55; Luk 22:1.</span></span><span class="ChapterContent_content__RrUqA"> Keapie Aleleŋ, epucit loka Iyudayan. </span></span><span data-usfm="JHN.6.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Aso kikeu Yesu akekonye, koany ekodet loepol ebunit mama ejai, kotema ŋesi Pilip atiar, “Kigweli kai inyamat, konyamata lu?” </span></span><span data-usfm="JHN.6.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kinera ŋun aitem ŋes: naarai ajeni ŋesi elopet nuelosi aswam. </span></span><span data-usfm="JHN.6.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koboŋok Pilip ebe, “Inyamat luka adenarin akwat aarei mam ilosikinos kes, arai kenyam ŋinituŋanan idis tai.” </span></span><span data-usfm="JHN.6.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Ediopet kokesisiakake, ŋes Anderea onace loka Simon Petero, kotema ŋes atiar, </span></span><span data-usfm="JHN.6.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 4:42,43.</span></span><span class="ChapterContent_content__RrUqA"> “Ejai ne isapat, yenejaas imugatin ikany lukesairi, ka agaria aarei: konye epedorete inyo ŋul kotuŋa luetia nen?” </span></span><span data-usfm="JHN.6.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema Yesu atiar, “Kisiboikis ituŋa.” Kejaas anya nuipu aibois ŋin, Aso kiboikinos ikiliok, kwaka ilukumin ikany. </span></span><span data-usfm="JHN.6.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kosodi kolem Yesu imugatin; kedau aimal, kokorak lukiboiete; kikonak nen agaria, koinak kwape akototor. </span></span><span data-usfm="JHN.6.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Nakimonikinotor, kolimok ikekesisiak ebe, “Kotukonokisi atutubeta nuabilibila nuesalito, sirikedepar imodiobore.” </span></span><span data-usfm="JHN.6.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kosodete kotukonokis, kilelebata ibukito itomon ka luarei atutubeta nuabilibila nuka imugatin ikany lukesairi, nukitasalete kwi lukenyamete. </span></span><span data-usfm="JHN.6.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:15.</span></span><span class="ChapterContent_content__RrUqA"> Kosodete nakeanyuniata ituŋa aanyunet naeswamai, kobalas ebe, “Abeit lo ŋes enabi loebunit akwapin.”</span></span></div><div class="ChapterContent_p__dVKHb"><span data-usfm="JHN.6.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 18:36.  </span></span><span class="ChapterContent_content__RrUqA"> Kosodi kejenu Yesu ebe kekotosi aponare aikamun ŋes tetere itaraunete ekabaka, kogitar kolot bobo oroŋan ŋes elopet bon.</span></span></div><div class="ChapterContent_p__dVKHb"><span data-usfm="JHN.6.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 14:22-33; Mk 6:45-52.  </span></span><span class="ChapterContent_content__RrUqA"> Nakitiboŋia kijesaros ikekesisiak aŋolol, </span></span><span data-usfm="JHN.6.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">kodokas ataker, kogeut aikwaŋar alosit Kaparanaum. Komutonor akwap, komam ber Yesu ebunit mamakec. </span></span><span data-usfm="JHN.6.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kogeu aŋolol akulaun kanuka aikut naka ekwam loepol. </span></span><span data-usfm="JHN.6.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Nakikwaŋarotor bala amairon auni arai aoŋon, koanyut Yesu itorit aŋolol, ikunyunit ataker; kokuriakaros. </span></span><span data-usfm="JHN.6.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Konye kotema kes atiar, “Eoŋ lo: sirikikuriakaros.” </span></span><span data-usfm="JHN.6.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Aso kokotosi aisukunyuun ŋes ataker; atipet kodol ataker akwap naabeete kesi.</span></span></div><div class="ChapterContent_p__dVKHb"><span data-usfm="JHN.6.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Apaaran naatupakini keany ekodet loabwoi kokekwa kaŋolol ebe emamei acetaker, dimarai adiopet bon, bobo da ebe mam Yesu adokarit ataker ŋin nepepe kikekesisiak, konye alosito ikekesisiak bonik. </span></span><span data-usfm="JHN.6.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:11.</span></span><span class="ChapterContent_content__RrUqA"> (Konye kopotu atakerin ace anyoun koTiberia koapias kaibois nakenyamiata imugatin kedau Ejakait aimal.) </span></span><span data-usfm="JHN.6.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Aso nakeanyunia ekodet ebe emamei Yesu kanen, karaida ikekesisiak, kodokasi kesi ikulepek atakerin, koloto Kaparanaum, emooto Yesu.</span></span></div><div class="ChapterContent_p__dVKHb"><span data-usfm="JHN.6.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Nakedumuniata ŋes kokekwa kaŋolol, kotemasi ŋes atiar, “Rabi, kibuni ijo ne wori?” </span></span><span data-usfm="JHN.6.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Koboŋok Yesu ebe, “Abeit, abeit, katemari yes atiar, kimoete eoŋ, mere kanuianyuniata aanyuneta, konye naarai ipotu konyama imugatin kimonikinos. </span></span><span data-usfm="JHN.6.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 4:14; 5:36; Mat 16:12.</span></span><span class="ChapterContent_content__RrUqA"> Siritaaritos kanuka inyamat luedaunos, konye kanuka inyamat luikuniasi kiton aijar naka ikar kere, lukiinakini Okoku loka etuŋanan; naarai ŋol ŋes loepucakinit Papa.” </span></span><span data-usfm="JHN.6.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kosodete kotemasi ŋes atiar, “Kikonakini ai tetere kiswamai aswamisio nuka Edeke?” </span></span><span data-usfm="JHN.6.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Yok 3:23.</span></span><span class="ChapterContent_content__RrUqA"> Koboŋok Yesu kotema kes atiar, “Na Ŋes aswam naka Edeke, kiyuut ŋol lokijukuni ŋesi.” </span></span><span data-usfm="JHN.6.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 2:18; Mk 8:11.</span></span><span class="ChapterContent_content__RrUqA"> Kosodete kotemasi ŋes atiar, “Aso ca iswamai aanyunet anyoin, tetere kianyun keyuutu jo? Iswamai aswam anyoin? </span></span><span data-usfm="JHN.6.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 16:4,15; Sab 78:24.</span></span><span class="ChapterContent_content__RrUqA"> Apotu lukapapaakosi konyama emanu kamodiŋ; kwape iwadikatere ebe, ‘Koinak kes inyamat lukepote kotoma akuj ainyam.’” </span></span><span data-usfm="JHN.6.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:49.</span></span><span class="ChapterContent_content__RrUqA"> Kotema Yesu kes atiar, “Abeit, abeit, katemari yes atiar, Mere Musa kiinakini yes inyamat ŋul lukepote kotoma akuj; konye Papaka ŋes kiinakini yes inyamat lukabeit luepote kotoma akuj. </span></span><span data-usfm="JHN.6.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:51.</span></span><span class="ChapterContent_content__RrUqA"> Naarai inyamat luka Edeke ŋes ŋin yenijesuni kotoma akuj, ka ainakin akwapisinei aijar.” </span></span><span data-usfm="JHN.6.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotemasi ŋes atiar, “Ejakait, koinakinai inyamat lu apaarasia kere.”</span></span></div><div class="ChapterContent_p__dVKHb"><span data-usfm="JHN.6.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 4:14; 6:48; 7:37.  </span></span><span class="ChapterContent_content__RrUqA"> Kotema Yesu kes atiar, “Arai eoŋ inyamat luka aijar; ŋin yenebuni mamakaŋ mam cut eriebi eteŋei, ŋin da yenikeyuuni eoŋ mam cut ejakenenei akur, </span></span><span data-usfm="JHN.6.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:26,29.</span></span><span class="ChapterContent_content__RrUqA"> Konye katema yes atiar kianyut eoŋ, komam iyuunito, </span></span><span data-usfm="JHN.6.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 17:6-8; Mat 11:28.</span></span><span class="ChapterContent_content__RrUqA"> Kere lukainakini Papa epote mama ajai; ŋin da yenebuni mamakaŋ mam cut ereŋeari, </span></span><span data-usfm="JHN.6.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 4:34; Mat 26:39.</span></span><span class="ChapterContent_content__RrUqA"> Naarai ejesuna kotoma akuj, mere aswam nuakoto eoŋ, dimarai nuekot lokejukuni. </span></span><span data-usfm="JHN.6.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 10:28,29; 17:12.</span></span><span class="ChapterContent_content__RrUqA"> Nuekot lokejukuni kes nu ebe, Kotoma kaŋul kere lukainakini siriketoolio idiopet da, konye ketajar kapaaran nakawasia. </span></span><span data-usfm="JHN.6.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:29; 11:24.</span></span><span class="ChapterContent_content__RrUqA"> Naarai nuekot Papaka kes nu ebe, Yeneanyuni Okoku ka aiyuun ŋes kojaut kaijar naka ikar kere; etajaruni eoŋ ŋes kapaaran nakawasia.”</span></span></div><div class="ChapterContent_p__dVKHb"><span data-usfm="JHN.6.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kosodete kirurumakis ŋes Iyudayan, naarai abala ebe, “Arai eoŋ inyamat lukijesunos kotoma akuj.” </span></span><span data-usfm="JHN.6.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 4:22.</span></span><span class="ChapterContent_content__RrUqA"> Kobalas ebe, “Mere kereka lo Yesu, okoku loka Yosep, lokijeni papake ka totoke? Ikwaikini ai ebala ebe, Ejesun eoŋ kotoma akuj?” </span></span><span data-usfm="JHN.6.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Koboŋok Yesu kotema kes atiar, “Sirikirurumata bonik ka bonik. </span></span><span data-usfm="JHN.6.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:55.</span></span><span class="ChapterContent_content__RrUqA"> Emamei ituŋanan yenepedori abunore mamakaŋ arai mam eriunit Papa lokeiukuni; eoŋ da etajaruni ŋes kapaaran nakawasia. </span></span><span data-usfm="JHN.6.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 54:13; Yer 31:33,34.</span></span><span class="ChapterContent_content__RrUqA"> Iwadikatai kotoma onabin ebe, ‘Isisianakini Edeke kes kere.’ Ŋin yeniirarit, ka aisisiaun kaneejai Papa, ebuni mamakaŋ. </span></span><span data-usfm="JHN.6.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:18.</span></span><span class="ChapterContent_content__RrUqA"> Mere ebe eanyunit ituŋanan Papa, dimarai ŋol loabuu kama ejai Edeke; ŋol ŋes eanyunit Papa. </span></span><span data-usfm="JHN.6.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:16.</span></span><span class="ChapterContent_content__RrUqA"> Abeit, abeit, katemari yes atiar, Yeniyuunit ejaas kaijar naka ikar kere. </span></span><span data-usfm="JHN.6.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:35.</span></span><span class="ChapterContent_content__RrUqA"> Arai eoŋ inyamat luka aijar. </span></span><span data-usfm="JHN.6.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:31,32; 1 Kor 10:3,5.</span></span><span class="ChapterContent_content__RrUqA"> Apotu lukapapaakus konyamata emanu kamodiŋ, kotwaka da. </span></span><span data-usfm="JHN.6.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Lu kes inyamat luijesunos kotoma akuj, tetere enyami ituŋanan kes komam etwani. </span></span><span data-usfm="JHN.6.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 10:5,10.</span></span><span class="ChapterContent_content__RrUqA"> Arai eoŋ inyamat lukajarak lukijesunos kotoma akuj; arai kenyam ituŋanan inyamat lu, ebusi ikar kere; inyamat da luainakini eoŋ kanuka aijar naka akwapisinei ŋes akakuan.”</span></span></div><div class="ChapterContent_p__dVKHb"><span data-usfm="JHN.6.51" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 6:60.  </span></span><span class="ChapterContent_content__RrUqA"> Kopegasi Iyudayan bonik ebe, “Epedori biai etuŋanan lo ainakin oni akekuan ainyam?” </span></span><span data-usfm="JHN.6.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Aso kotema Yesu kes atiar, “Abeit, abeit, katemari yes atiar, Arai mam inyamete akuan naka Okoku loka etuŋanan, ka aimat da akeokot, emamei aijar kotomakus. </span></span><span data-usfm="JHN.6.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Yenenyami akakuan ka aimat da akaokot ejaas kaijar naka ikar kere, eoŋ da etajaruni ŋes kapaaran nakawasia. </span></span><span data-usfm="JHN.6.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Naarai akakuan kes inyamat lukabeit, akaokot da kes numatan nukabeit. </span></span><span data-usfm="JHN.6.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 15:4; 1 Yok 3:24; 2:24.</span></span><span class="ChapterContent_content__RrUqA"> Yenenyami akakuan ka aimat da akaokot esalakini tomakaŋ, eoŋ da tomakeŋ, </span></span><span data-usfm="JHN.6.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Kwape kejukunia Papa lokajaran eoŋ, ajari eoŋ da kanuka Papa, kwape kwaŋin yenikanyami eoŋ ejari kanukaŋ, </span></span><span data-usfm="JHN.6.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Lu kes inyamat lukijesunos kotoma akuj, mere kwape kenyamiata lukapapaa kotwaka; yenenyami inyamat lu ejari ikar kere.” </span></span><span data-usfm="JHN.6.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_content__RrUqA">Enera ŋesi akiro ŋun kotoma atukos, naesisianakinia Kaparanaum.</span></span></div><div class="ChapterContent_p__dVKHb"><span data-usfm="JHN.6.59" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.6.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_content__RrUqA">Nakiirariata ice luipu kokesisiakake kobalas ebe, “Etiono ca akirot na; iŋai bo epedori aiirar?” </span></span><span data-usfm="JHN.6.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_content__RrUqA">Konye kojeni Yesu kotauke ebe erurumata ikekesisiak kanuka akirot kaŋin, kotema kes atiar, “Kitiguiki ca yes akirot na? </span></span><span data-usfm="JHN.6.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:13.</span></span><span class="ChapterContent_content__RrUqA"> Ikonakinete bo do ai arai ianyunete Okoku loka etuŋanan edokari nekolo kejai sek? </span></span><span data-usfm="JHN.6.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 3:6.</span></span><span class="ChapterContent_content__RrUqA"> Emoyo ŋes einakini aijar, mam akuan epedori ibore; akiro nukalimokinit yes eraas emoyo, eraas da aijar. </span></span><span data-usfm="JHN.6.64" class="ChapterContent_verse__57FIw"><span class="ChapterContent_label__R2PLt">64</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 13:11.</span></span><span class="ChapterContent_content__RrUqA"> Konye ejaas ice kotomakus lumam iyuunito.” Naarai kejeni Yesu ameun kageunet lumam iyuunito, ka ŋol da loebilakini ŋes ebotet. </span></span><span data-usfm="JHN.6.65" class="ChapterContent_verse__57FIw"><span class="ChapterContent_label__R2PLt">65</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:44.</span></span><span class="ChapterContent_content__RrUqA"> Kobala ebe, “Kanuka ŋun katema yes ebe emamei ituŋanan yenepedori abunore mamakaŋ, dimikito einakinitai kama ka Papa.” </span></span><span data-usfm="JHN.6.66" class="ChapterContent_verse__57FIw"><span class="ChapterContent_label__R2PLt">66</span><span class="ChapterContent_content__RrUqA">Kanuka ŋun koboŋosi luipu kokesisiakake, komam bobo eupasi kaŋes. </span></span><span data-usfm="JHN.6.67" class="ChapterContent_verse__57FIw"><span class="ChapterContent_label__R2PLt">67</span><span class="ChapterContent_content__RrUqA">Aso kotema Yesu lutomon kaarei atiar, “Ikotosi kereka yesi da aboŋor?” </span></span><span data-usfm="JHN.6.68" class="ChapterContent_verse__57FIw"><span class="ChapterContent_label__R2PLt">68</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:16; Mk 8:29; Luk 9:20; Yok 6:63.</span></span><span class="ChapterContent_content__RrUqA"> Koboŋok Simon Petero ebe, “Ejakait, kilosi mama ejai iŋai? Ijaas ijo kakiro nuka aijar naka ikar kere. </span></span><span data-usfm="JHN.6.69" class="ChapterContent_verse__57FIw"><span class="ChapterContent_label__R2PLt">69</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:49; 11:27; Mat 14:33; 16:16.</span></span><span class="ChapterContent_content__RrUqA"> Kiyuunit isio, bobo da kijeni ebe irai ijo Lokalaunan loka Edeke.” </span></span><span data-usfm="JHN.6.70" class="ChapterContent_verse__57FIw"><span class="ChapterContent_label__R2PLt">70</span><span class="ChapterContent_content__RrUqA">Koboŋok Yesu kes ebe, “Mere kereka eoŋ kaseunit yes lutomon kaarei, ediopet da kayesi erai Satan?” </span></span><span data-usfm="JHN.6.71" class="ChapterContent_verse__57FIw"><span class="ChapterContent_label__R2PLt">71</span><span class="ChapterContent_content__RrUqA">Enera nuka Yuda okoku loka Isikariot, naarai ŋol loebilakini ŋes ebotet, ŋes da ediopet kotomon ka luarei.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 6<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.6">Learn More About Ebaibuli</a></div>