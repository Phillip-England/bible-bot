<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Yokana 1</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="JHN.1" class="ChapterContent_chapter__uvbXo">
         <div class="ChapterContent_label__R2PLt">1</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="JHN.1.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Yok 1:1,2; Yok 17:5; Apu 19:13.  </span></span><span class="ChapterContent_content__RrUqA"> Kageunet ajai Akirot, ajai Akirot mama ejai Edeke, korai Akirot Edeke, </span></span><span data-usfm="JHN.1.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 8:22.</span></span><span class="ChapterContent_content__RrUqA"> Kojai ŋol kageunet mama ejai Edeke. </span></span><span data-usfm="JHN.1.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kol 1:16,17; Bur 1:2.</span></span><span class="ChapterContent_content__RrUqA"> Kesubio iboro kere kanukeŋ; kemamei ŋesi mam kesubi ibore kere yenikesubio. </span></span><span data-usfm="JHN.1.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 5:26.</span></span><span class="ChapterContent_content__RrUqA"> Kojai aijar tomakeŋ; korai aijar ŋin aica naka ituŋa. </span></span><span data-usfm="JHN.1.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:19.</span></span><span class="ChapterContent_content__RrUqA"> Ecai aica kamuton, ido mam amuton ipikorit,</span></span></div><div class="ChapterContent_p__dVKHb"><span data-usfm="JHN.1.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 3:1; Mk 1:4; Luk 3:1-2; 1:13-17,57-80.  </span></span><span class="ChapterContent_content__RrUqA"> Kobu etuŋanan, lokijukuni Edeke, ekekiror Yokana. </span></span><span data-usfm="JHN.1.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 3:3.</span></span><span class="ChapterContent_content__RrUqA"> Kobu ŋol araut ekajenan, tetere itejenuni nuka aica kaŋin, tetere iyuunete kere kanukeŋ, </span></span><span data-usfm="JHN.1.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:20.</span></span><span class="ChapterContent_content__RrUqA"> Mam ŋol kerai aica ŋin, dimarai kobu tetere itejenuni nuka aica,</span></span></div><div class="ChapterContent_p__dVKHb"><span data-usfm="JHN.1.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kejai aica nakabeit naecaikini ŋinituŋanan ebunit toma akwap, </span></span><span data-usfm="JHN.1.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:3-5.</span></span><span class="ChapterContent_content__RrUqA"> Kejai ŋesi toma akwap, kesubio akwap kanukeŋ, ido mam akwap abu kojenu ŋes, </span></span><span data-usfm="JHN.1.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Abu kobu obukeŋ, ido ŋul lukeraas iketuŋa mam apotu kisukunyut, </span></span><span data-usfm="JHN.1.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Gal 3:26.</span></span><span class="ChapterContent_content__RrUqA"> Konye ŋul kere lukisukunyunete ŋes, koinak apedor araut idwe luka Edeke, kes ŋul luiyuunito ekekiror: </span></span><span data-usfm="JHN.1.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:5,6.</span></span><span class="ChapterContent_content__RrUqA"> lumam keurio kaokot, karaida koipud loka akuan, karaida koipud loka ekiliokit, dimarai kanuka Edeke.</span></span></div><div class="ChapterContent_p__dVKHb"><span data-usfm="JHN.1.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 7:14; 2 Pet 1:16,17; Isa 60:1; Luk 9:32.  </span></span><span class="ChapterContent_content__RrUqA"> Koraun akirot akuan, kiboiororoi kamawok, (kaanyut oni da akeibuses, aibuses naka eteluna lokebuni kama ka Papa,) ileleba asianut ka abeit. </span></span><span data-usfm="JHN.1.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:27,30; Mat 3:11.</span></span><span class="ChapterContent_content__RrUqA"> Etejenuni Yokana nukeŋ, eworoi ebe, “Ŋol ŋes loabu eoŋ kabala ebe, ŋol loebunit kokaukaŋ arau lokageikini; naarai ajai ŋesi sek ageikin eoŋ.” </span></span><span data-usfm="JHN.1.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:34; Kol 1:19.</span></span><span class="ChapterContent_content__RrUqA"> Ido kotoma ailelebake kipou kere kadumutu, asianut da itia asianut. </span></span><span data-usfm="JHN.1.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 6:14; 10:4; Any 34:6; Sab 25:10; 40:10; 85:10.</span></span><span class="ChapterContent_content__RrUqA"> Naarai ikisila etorunere neejai Musa, konye asianut ka abeit etorunere neejai Yesu Kristo. </span></span><span data-usfm="JHN.1.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 6:46; 1 Yok 4:12; Mat 11:27; Luk 10:22; 1 Tim 6:16.</span></span><span class="ChapterContent_content__RrUqA"> Emamei ituŋanan yeneanyunit Edeke kapakio kere; Okoku loteluna, loejai atorob naka Papa, ŋol ŋes etejenuni.</span></span></div><div class="ChapterContent_p__dVKHb"><span data-usfm="JHN.1.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 3:15,16.  </span></span><span class="ChapterContent_content__RrUqA"> Na ŋes aitejenunet naka Yokana, naejukakiniata lyudayan isasedotin ka Ilebin anyoun koYerusalem, aiŋit ŋes ebe, “Iŋai bo ijo?” </span></span><span data-usfm="JHN.1.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 13:25.</span></span><span class="ChapterContent_content__RrUqA"> Kolimo, mam abu kogir, konye kolimo ebe, “Mam eoŋ arai Kristo.” </span></span><span data-usfm="JHN.1.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:15,18; Mal 4:5; Mat 17:10; Yok 6:14; 7:40.</span></span><span class="ChapterContent_content__RrUqA"> Kiŋita ŋes ebe, “Inyo bo do? Irai kereka ijo Eliya?” Kotema atiar, “Mam arai,” “Irai kereka ijo enabi je?” Koboŋok ebe, “Mam.” </span></span><span data-usfm="JHN.1.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kanuka ŋun kotemasi ŋes atiar, “Iŋai bo do ijo? Kaboŋokisi kwi lukiijukunete. Ibala bo ijo ai kanukon?” </span></span><span data-usfm="JHN.1.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 40:3; Mat 3:3; Mk 1:3; Luk 3:4.</span></span><span class="ChapterContent_content__RrUqA"> Kotema atiar, “Arai eoŋ eporoto loka yeniworoi kamodiŋ ebe, ‘Kitetenata erot loka Ejakait,’ kwape kineritor enabi Isaia.”</span></span></div><div class="ChapterContent_p__dVKHb"><span data-usfm="JHN.1.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Ejukunitai kes kama ejaas Iparisayon. </span></span><span data-usfm="JHN.1.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 21:25.</span></span><span class="ChapterContent_content__RrUqA"> Kiŋita ŋes, kotemasi atiar, “Kanukinyo ibatisaa, arai mam jo irai Kristo, arai Eliya, karaida enabi je?” </span></span><span data-usfm="JHN.1.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:11; Mk 1:7,8.</span></span><span class="ChapterContent_content__RrUqA"> Koboŋok Yokana kotema atiar, “Ebatisai eoŋ kakip; konye ebwoi kokidiŋikus lomam yes ijenete, </span></span><span data-usfm="JHN.1.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:26; Asw 13:25.</span></span><span class="ChapterContent_content__RrUqA"> ŋes ŋol loebunit kokaukaŋ, lomam kebusakinit eoŋ ailac arukan naka amukatake.” </span></span><span data-usfm="JHN.1.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:6,13.</span></span><span class="ChapterContent_content__RrUqA"> Eswamao ŋun koBetaniya okekwa Yorodan, neajai Yokana ibatisai.</span></span></div><div class="ChapterContent_p__dVKHb"><span data-usfm="JHN.1.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 1:36; Isa 53:7.  </span></span><span class="ChapterContent_content__RrUqA"> Kapaaran naatupakini koany Yesu ebunit mamake, kotema atiar, “Koany Imerekek yenika Edeke, yenelemari adiakar naka akwapin! </span></span><span data-usfm="JHN.1.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 15:27.</span></span><span class="ChapterContent_content__RrUqA"> Ŋol ŋes loabu eoŋ kenerite ebe, ‘Ebunit kokaukaŋ etuŋanan lokageikini, naarai ajai ŋesi sek ageikin eoŋ.’ </span></span><span data-usfm="JHN.1.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kwabo mam abu kajeni ŋes; konye abu eoŋ kabu ebatisai kakipi tetere itodikinio ŋes Isirael.” </span></span><span data-usfm="JHN.1.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:16; Mk 1:10; Luk 3:22.</span></span><span class="ChapterContent_content__RrUqA"> Kitejen Yokana ebe, “Aany Emoyo edokuni kokuju kwape kajele, kosal mamakeŋ. </span></span><span data-usfm="JHN.1.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 3:2; Mat 3:16.</span></span><span class="ChapterContent_content__RrUqA"> Kwabo mam abu kajeni ŋes; konye kabala ŋes lokejukuni eoŋ aibatis kakipi ebe, ‘Ŋol loianyuni Emoyo edokuni mamakeŋ kosalak, ŋes ŋol loibatisai kEmoyo Lokalaunan.’ </span></span><span data-usfm="JHN.1.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:17.</span></span><span class="ChapterContent_content__RrUqA"> Aany eoŋ, etejen da ebe erai ŋol Okoku loka Edeke.”</span></span></div><div class="ChapterContent_p__dVKHb"><span data-usfm="JHN.1.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Bobo da kapaaran naatupakini kobwoi Yokana nepepe kikekesisiak iarei; </span></span><span data-usfm="JHN.1.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 1:29; Isa 53:7.</span></span><span class="ChapterContent_content__RrUqA"> kosesen Yesu elosi, kotema atiar, “Koany Imerekek yenika Edeke!” </span></span><span data-usfm="JHN.1.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kiirasi ikesisiak ŋul iarei inera ŋesi, kotupasi Yesu. </span></span><span data-usfm="JHN.1.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kibelokin Yesu koany etupito ŋes, kotema kes atiar, “Imoete inyo?” Kotemasi ŋes atiar, “Rabi, (apolouke Ekesisianakinan,) iboie kai?” </span></span><span data-usfm="JHN.1.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kotema kes atiar, “Kopotu ianyunete.” Koloto, koanyutu nekiboio; kosalakis mamakeŋ apaaran ŋin, naarai kerai bala esawa lokitomonet. </span></span><span data-usfm="JHN.1.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 4:18-22.</span></span><span class="ChapterContent_content__RrUqA"> Anderea, onaceke ka Simon Petero, ŋes arai ediopet kaluarei lueirarete Yokana, kotupasi Yesu. </span></span><span data-usfm="JHN.1.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 2:10; Sab 2:2.</span></span><span class="ChapterContent_content__RrUqA"> Kodum ber ŋesi Simon onaceke, kotema ŋes atiar, “Kidumu Mesia,” (apolouke ebe Kristo), </span></span><span data-usfm="JHN.1.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:18; Mk 3:16.</span></span><span class="ChapterContent_content__RrUqA"> Koyaŋa ŋes mama ejai Yesu. Kosesen Yesu ŋes, kotema atiar, “Ijo Simon okoku loka Yokana, Kinyarao Kepa” (apolouke ebe Petero, arai Amoru),</span></span></div><div class="ChapterContent_p__dVKHb"><span data-usfm="JHN.1.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="JHN.1.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 8:22; Mk 2:14.  </span></span><span class="ChapterContent_content__RrUqA"> Kapaaran naatupakini kokoto alosit Galilaya, kodum Pilip kotema ŋes atiar, “Kotupunai.” </span></span><span data-usfm="JHN.1.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kerai Pilip loko Betesaida, ere loka Anderea ka Petero, </span></span><span data-usfm="JHN.1.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 18:18; Isa 7:14; 53:2; Yer 23:5; Esk 34:23.</span></span><span class="ChapterContent_content__RrUqA"> Kodum Pilip Natanael, kotema ŋes atiar, “Kidum ŋol lokiwadikai Musa kotoma okisila, ka inabin da, Yesu loko Nasaret, okoku loka Yosep.” </span></span><span data-usfm="JHN.1.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:41,52.</span></span><span class="ChapterContent_content__RrUqA"> Kotema Natanael ŋes atiar, “Epedori tope ibore yenejok alomun koNasaret?” Kotema Pilip atiar, “Bia koany.” </span></span><span data-usfm="JHN.1.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 32:2; 73:1; Age 25:27.</span></span><span class="ChapterContent_content__RrUqA"> Koany Yesu Natanael ebunit mamakeŋ, kiner nuke ebe, “Koany, lokIsirael obe, loemamei aimod kotomakeŋ!” </span></span><span data-usfm="JHN.1.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kotema Natanael ŋes atiar, “Kikonakini ai kijenuni eoŋ?” Koboŋok Yesu ebe, “Eriŋa Pilip kenyarauna jo, naijaar kwap ketini abu kaany jo.” </span></span><span data-usfm="JHN.1.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 7:14; Yok 6:69; Sab 2:7; Mat 14:33; 16:16.</span></span><span class="ChapterContent_content__RrUqA"> Koboŋok Natanael ebe, “Rabi, irai ijo Okoku loka Edeke! Irai ijo Ekabaka loka Isirael!” </span></span><span data-usfm="JHN.1.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Koboŋok Yesu ebe, “Naarai kalimok jo ebe abu kaany jo kwap ketini, ŋes iyuunia? Ianyuni akiro nuepolok aitelekarit nu.” </span></span><span data-usfm="JHN.1.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:12; Mat 4:11; Mk 1:13.</span></span><span class="ChapterContent_content__RrUqA"> Kotema ŋes atiar, “Abeit, abeit, katemari yes atiar, Ianyunete akuj eŋaara, ka imalaikan luka Edeke edokarete edokunete da mama ejai Okoku loka etuŋanan.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Yokana 1<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=JHN.1">Learn More About Ebaibuli</a></div>