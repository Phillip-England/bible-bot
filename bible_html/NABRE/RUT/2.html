<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Rusi 2</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="RUT.2" class="ChapterContent_chapter__uvbXo">
         <div class="ChapterContent_label__R2PLt">2</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="RUT.2.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rus 3:2,12.  </span></span><span class="ChapterContent_content__RrUqA"> Ajai da Naomi onaee loka ekileke, etuŋanan loecasit, ekabaran loka ekek loka Elimelek; ekekiror Boas, </span></span><span data-usfm="RUT.2.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 19:9-10; 23:22; Ikis 24:19.</span></span><span class="ChapterContent_content__RrUqA"> Kotema Rusi Amoabut Naomi atiar, “Mere kalot kwana mana airar alunuran nuka akima, ka aitup da ŋin yenikadumakini asianut kakonycneke.” Kotema ŋes atiar, “Ape cabo, akokuka.” </span></span><span data-usfm="RUT.2.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Abu kolot, kobu airar toma amana naesakiata ikasakak; ido kodum alukat naka amana naka Boas, loarai loka ekek leka Elimelek, </span></span><span data-usfm="RUT.2.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 6:12; Sab 118:26; 129:7,8; Luk 1:28; 2 Ses 3:16; 2 Tim 4:22; Kol 4:6.</span></span><span class="ChapterContent_content__RrUqA"> Ido koany, kobu Boas koBet-lekem, kotema ikasakak atiar, “EJAKAIT kojai kayes.” Koboŋokis ŋes ebe, “Kisirereŋ jo EJAKAIT.” </span></span><span data-usfm="RUT.2.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi Boas atemar ekebulesit loetasaki ikasakak atiar, “Nakanai apese na?” </span></span><span data-usfm="RUT.2.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 1:22.</span></span><span class="ChapterContent_content__RrUqA"> Abu ebulesit loetasaki ikasakak Koboŋok ŋes ebe, “Na ŋes apese Amoabut naaboŋunete kaNaomi anyoun kakwap naka Moab: </span></span><span data-usfm="RUT.2.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Abu kiner cbe,, Kenaiŋaito, kerarunun ka atukonokin da kaneasakiata ikasakak koisutan da’; kosodi do abunore, eswama apeanan katupuruc kiton kwana, mam ebonorit ore.”</span></span></div><div class="ChapterContent_p__dVKHb"><span data-usfm="RUT.2.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="RUT.2.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi Boas atemar Rusi ebe, “Mere ipupi ijo, akokuka? Sirilosenenei airar mana ace, karaida anyoun kane, konye kojaenena die kapesuruka. </span></span><span data-usfm="RUT.2.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kojaenenas akonyekon mana naesakenenoo, kotupanar ijo da kes: mam kereka eeorakinit itelepai ebe Sirikitironorete jo? Ido da nakijakia akure, kolosenenei neejai amot komasi ŋun nuewokunete itelepai.” </span></span><span data-usfm="RUT.2.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:2; 1 Sam 25:23.</span></span><span class="ChapterContent_content__RrUqA"> Kosodi kibiror ebuburia, kisuded, kobala ŋesi ebe, “Inyo bo adumunia asianut kakonyenekon, ijo ajenun eoŋ, kwabo arai eoŋ arroit?” </span></span><span data-usfm="RUT.2.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 31:31; Rus 1:14; Luk 5:11,28; 14:33; 18:29,30; Bur 11:8,9,24-26.</span></span><span class="ChapterContent_content__RrUqA"> Koboŋok Boas kobala ŋes ebe, “Aponi kalimonokin cut kere nuibu kiswamak tataakon ageun kaneatwania ekilekon: ido kwape ibu ijo kopalia papakon ka totokon ka akwap da nakolo kiwurikinio, kobu otuŋa lumam apeŋo iieni, </span></span><span data-usfm="RUT.2.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 24:19; Sab 19:11; 58:11; Awa 11:18; Mat 5:12; 6:1; Luk 6:35; 14:12-14; 2 Tim 1:18; Bur 6:10; 11:6,26; Sab 17:8; 36:7.</span></span><span class="ChapterContent_content__RrUqA"> Kotacak EJAKAIT jo akoniswam, ido EJAKAIT Edeke loka Isirael, loibu aimee kwap kabebenokake korop jo noi.” </span></span><span data-usfm="RUT.2.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 25:41; Pil 2:3.</span></span><span class="ChapterContent_content__RrUqA"> Kotema atiar, “Mere kadum asianut kakonyenekon ejakaitika; naarai kitalaka, naarai inera kakonibulesit nuka asianut, karaida mam arai adiopet kotoma abulesinikon.”</span></span></div><div class="ChapterContent_p__dVKHb"><span data-usfm="RUT.2.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="RUT.2.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kosodi nakedol apak nakainyam, abu Eoas kobala ŋes ebe, “Bia ainyam atap, kieunyak aodunetekon odia loedwar.” Kiboikin ŋesi awai naka ikasakak; apotu koinakis ŋes imomwa luikawooritai, konyamkimonikin kokurwok. </span></span><span data-usfm="RUT.2.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi kenyou airar, kicorak Boas iketelepai, kotema atiar, “Kirarunun ŋesi koisutan da konye siriretanakinete ŋes, </span></span><span data-usfm="RUT.2.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Komudanakinete ŋes da koisutan, kinyeis, kirar ŋes alopet, konye mam ilimunete.”</span></span></div><div class="ChapterContent_p__dVKHb"><span data-usfm="RUT.2.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="RUT.2.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kosodi ŋesi airar kamana aitiwar akwap; kicom nuabu kotukonokinite kodum bala epa </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">2:17 </span><span class="ft">epa itemi alaniru</span></span></span><span class="ChapterContent_content__RrUqA"> loka esairi. </span></span><span data-usfm="RUT.2.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kibwoko, koloma ore; abu tataake koany nuatukonokinit ŋesi; koyau koinak lunan edeuni neai nakedau aimonikin. </span></span><span data-usfm="RUT.2.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kosodi tataake kobala ebe, “Ai bo lolo kirararit? Ido ai bo kiswamaarit? Koinakinai asuliany ŋol loabu kojen jo.” Kitejenik ŋesi tataake ŋol loeswamaete kaŋes, kinera ebe, “Ekiliokit lokiswamaa lolo ekekiror Boas.” </span></span><span data-usfm="RUT.2.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 25:25; Rus 3:10; 2 Sam 2:5; Yob 29:13; 2 Tim 1:16; Awa 17:17; Rus 3:9; 4:6.</span></span><span class="ChapterContent_content__RrUqA"> Kobala Naomi ateranike ebe, “Kisirereŋ EJAKAIT ŋes, lomam enaŋi akesianut mama kalukajarak ka lukatwak da.” Naomi kobala ŋes ebe, “Ekiliokit ŋolŋes lokokekiwok eut, ediopet ka lukalakunakawok.” </span></span><span data-usfm="RUT.2.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kiner Rusi Amoabut ebe, “Ee ba, abu ŋesi katema eoŋ ebe, ‘Kojaenena die kitelepaika aitodol naedauniata aisak nuka kere,’” </span></span><span data-usfm="RUT.2.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi Naomi atemar Rusi ateranike ebe, “Ejok, akokuka, koupananasi nepepe kabulesinike, kwabo kinyein adumun jo kamana ace kere.” </span></span><span data-usfm="RUT.2.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kosodi ŋesi aapienena kabulesin nuka Boas airarenen aitodol naedaunere aisak esairi ka aisak akima; kiboienenei katataake.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Rusi 2<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=RUT.2">Learn More About Ebaibuli</a></div>