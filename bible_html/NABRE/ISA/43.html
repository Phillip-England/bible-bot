<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isaia 43</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ISA.43" class="ChapterContent_chapter__uvbXo">
         <div class="ChapterContent_label__R2PLt">43</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="ISA.43.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 44:6; 42:6; 1 Kor 1:9; 2 Tim 1:9.  </span></span><span class="ChapterContent_content__RrUqA"> Konye kwana inera kwanata EJAKAIT loabu kosub jo, wu Yakob,</span></span></div><div class="ChapterContent_q1__wjdiM"><span data-usfm="ISA.43.1" class="ChapterContent_verse__57FIw"><span class="ChapterContent_content__RrUqA">Ŋol Iokiluŋuluŋi jo, wu Isirael, ebe:</span></span></div><div class="ChapterContent_q1__wjdiM"><span data-usfm="ISA.43.1" class="ChapterContent_verse__57FIw"><span class="ChapterContent_content__RrUqA">“Sirikikurianar, naarai kalaku jo;</span></span></div><div class="ChapterContent_q1__wjdiM"><span data-usfm="ISA.43.1" class="ChapterContent_verse__57FIw"><span class="ChapterContent_content__RrUqA">Kanyarit jo kokirorikon, irai Lokaŋ,</span></span></div><div class="ChapterContent_q1__wjdiM"><span data-usfm="ISA.43.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 66:12; Ikis 31:6-8; Dan 3:25.  </span></span><span class="ChapterContent_content__RrUqA"> Arai itori toma akipi, ajaenena kajo;</span></span></div><div class="ChapterContent_q1__wjdiM"><span data-usfm="ISA.43.2" class="ChapterContent_verse__57FIw"><span class="ChapterContent_content__RrUqA">Toma ocorin, mam kiraparete:</span></span></div><div class="ChapterContent_q1__wjdiM"><span data-usfm="ISA.43.2" class="ChapterContent_verse__57FIw"><span class="ChapterContent_content__RrUqA">Arai itori toma akim, mam kinomori;</span></span></div><div class="ChapterContent_q1__wjdiM"><span data-usfm="ISA.43.2" class="ChapterContent_verse__57FIw"><span class="ChapterContent_content__RrUqA">Mam eiriani akim kama ijai,</span></span></div><div class="ChapterContent_q1__wjdiM"><span data-usfm="ISA.43.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 21:18.  </span></span><span class="ChapterContent_content__RrUqA"> Naarai eoŋ EJAKAIT Ekonideke,</span></span></div><div class="ChapterContent_q1__wjdiM"><span data-usfm="ISA.43.3" class="ChapterContent_verse__57FIw"><span class="ChapterContent_content__RrUqA">Lokalaunan loka Isirael, eketajaranikon;</span></span></div><div class="ChapterContent_q1__wjdiM"><span data-usfm="ISA.43.3" class="ChapterContent_verse__57FIw"><span class="ChapterContent_content__RrUqA">Ainak Misiri araun lugelisikon,</span></span></div><div class="ChapterContent_q1__wjdiM"><span data-usfm="ISA.43.3" class="ChapterContent_verse__57FIw"><span class="ChapterContent_content__RrUqA">Etiopia da ka Seba kanukon.</span></span></div><div class="ChapterContent_q1__wjdiM"><span data-usfm="ISA.43.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 19:5,6.  </span></span><span class="ChapterContent_content__RrUqA"> Naarai irai loka akais nuipu kakonyeneka,</span></span></div><div class="ChapterContent_q1__wjdiM"><span data-usfm="ISA.43.4" class="ChapterContent_verse__57FIw"><span class="ChapterContent_content__RrUqA">Lokayoŋio, kamina jo;</span></span></div><div class="ChapterContent_q1__wjdiM"><span data-usfm="ISA.43.4" class="ChapterContent_verse__57FIw"><span class="ChapterContent_content__RrUqA">Ŋes ainakinia ituŋa kanukon,</span></span></div><div class="ChapterContent_q1__wjdiM"><span data-usfm="ISA.43.4" class="ChapterContent_verse__57FIw"><span class="ChapterContent_content__RrUqA">Atekerin kanuka aiiarakon.</span></span></div><div class="ChapterContent_q1__wjdiM"><span data-usfm="ISA.43.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 41:10,14; 44:2.  </span></span><span class="ChapterContent_content__RrUqA"> Sirikikurianar; naarai ajai kaio:</span></span></div><div class="ChapterContent_q1__wjdiM"><span data-usfm="ISA.43.5" class="ChapterContent_verse__57FIw"><span class="ChapterContent_content__RrUqA">Ayauni eoŋ aurikon kokide, Kenotuni jo koto:</span></span></div><div class="ChapterContent_q1__wjdiM"><span data-usfm="ISA.43.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Alimokini agolitomei ebe; Koosik;</span></span></div><div class="ChapterContent_q1__wjdiM"><span data-usfm="ISA.43.6" class="ChapterContent_verse__57FIw"><span class="ChapterContent_content__RrUqA">Eŋalakimak da ebe, Sirikitikok:</span></span></div><div class="ChapterContent_q1__wjdiM"><span data-usfm="ISA.43.6" class="ChapterContent_verse__57FIw"><span class="ChapterContent_content__RrUqA">Koyau ikadwe lusap kama elwana,</span></span></div><div class="ChapterContent_q1__wjdiM"><span data-usfm="ISA.43.6" class="ChapterContent_verse__57FIw"><span class="ChapterContent_content__RrUqA">Ka lupesur da kosaŋe loka akwap.</span></span></div><div class="ChapterContent_q1__wjdiM"><span data-usfm="ISA.43.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 63:19; 29:23; Sab 100:3; Yok 3:3; 2 Kor 5:17; Pes 2:10.  </span></span><span class="ChapterContent_content__RrUqA"> Ŋinidiopet yenemaikinio ekakiror,</span></span></div><div class="ChapterContent_q1__wjdiM"><span data-usfm="ISA.43.7" class="ChapterContent_verse__57FIw"><span class="ChapterContent_content__RrUqA">Yenabu kasub kanuka aibusesuka;</span></span></div><div class="ChapterContent_q1__wjdiM"><span data-usfm="ISA.43.7" class="ChapterContent_verse__57FIw"><span class="ChapterContent_content__RrUqA">Keluŋuluŋ ŋes; eebo, kasub eoŋ ŋes.”</span></span></div><div class="ChapterContent_q1__wjdiM"><span data-usfm="ISA.43.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 6:9; 42:19.  </span></span><span class="ChapterContent_content__RrUqA"> Kitolomutu imudukiok luejaas akonye,</span></span></div><div class="ChapterContent_q1__wjdiM"><span data-usfm="ISA.43.8" class="ChapterContent_verse__57FIw"><span class="ChapterContent_content__RrUqA">Ka ikimiŋiok luejaas aki!</span></span></div><div class="ChapterContent_q1__wjdiM"><span data-usfm="ISA.43.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kinotunos atekerin kere, kotukonokinos ituŋa;</span></span></div><div class="ChapterContent_q1__wjdiM"><span data-usfm="ISA.43.9" class="ChapterContent_verse__57FIw"><span class="ChapterContent_content__RrUqA">Iŋai bo idio kakesi epedori alimokin ŋun,</span></span></div><div class="ChapterContent_q1__wjdiM"><span data-usfm="ISA.43.9" class="ChapterContent_verse__57FIw"><span class="ChapterContent_content__RrUqA">Aitodikin oni akiro nusodit?</span></span></div><div class="ChapterContent_q1__wjdiM"><span data-usfm="ISA.43.9" class="ChapterContent_verse__57FIw"><span class="ChapterContent_content__RrUqA">Koyaut kesi ikajenakakec, kitojokai;</span></span></div><div class="ChapterContent_q1__wjdiM"><span data-usfm="ISA.43.9" class="ChapterContent_verse__57FIw"><span class="ChapterContent_content__RrUqA">Kopuputu kesi, kobalas ebe, Abeit ŋin.</span></span></div><div class="ChapterContent_q1__wjdiM"><span data-usfm="ISA.43.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yok 1:7; Asw 1:8; Bur 12:1; Apu 1:5; Isa 44:8; 41:8.  </span></span><span class="ChapterContent_content__RrUqA"> Ebala EJAKAIT ebe, “Iraas yesi ikakajenak ka ekakejaanakinan</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">lokaseunit:</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">Tetere kiienete kiyuunete eoŋ,</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">ljeŋunete ebe eoŋ Ŋopenol;</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">Emamei Edeke lokesubitai ageikin eoŋ,</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">Mam ejaun da lokatupakini.</span></span></div><div class="ChapterContent_q1__wjdiM"><span data-usfm="ISA.43.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Eoŋ, eoŋ obe, arai EJAKAIT;</span></span></div><div class="ChapterContent_q1__wjdiM"><span data-usfm="ISA.43.11" class="ChapterContent_verse__57FIw"><span class="ChapterContent_content__RrUqA">Emamei eketajaran dimarai eoŋ,</span></span></div><div class="ChapterContent_q1__wjdiM"><span data-usfm="ISA.43.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:16.  </span></span><span class="ChapterContent_content__RrUqA"> Alimo eoŋ, etajar, etodik,</span></span></div><div class="ChapterContent_q1__wjdiM"><span data-usfm="ISA.43.12" class="ChapterContent_verse__57FIw"><span class="ChapterContent_content__RrUqA">Amamei edeke lomoit kamakus.”</span></span></div><div class="ChapterContent_q1__wjdiM"><span data-usfm="ISA.43.12" class="ChapterContent_verse__57FIw"><span class="ChapterContent_content__RrUqA">Ebala EJAKAIT ebe, “Kanuka ŋun iraas yesi ikakajenak,</span></span></div><div class="ChapterContent_q1__wjdiM"><span data-usfm="ISA.43.12" class="ChapterContent_verse__57FIw"><span class="ChapterContent_content__RrUqA">Eoŋ da arai Edeke.</span></span></div><div class="ChapterContent_q1__wjdiM"><span data-usfm="ISA.43.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 90:2; Awa 8:23; Mik 5:2; Mat 19:26.  </span></span><span class="ChapterContent_content__RrUqA"> Eebo, agear lolo, eoŋ ŋopeŋol;</span></span></div><div class="ChapterContent_q1__wjdiM"><span data-usfm="ISA.43.13" class="ChapterContent_verse__57FIw"><span class="ChapterContent_content__RrUqA">Kwabo emamei yenepedori ayuun kakanika:</span></span></div><div class="ChapterContent_q1__wjdiM"><span data-usfm="ISA.43.13" class="ChapterContent_verse__57FIw"><span class="ChapterContent_content__RrUqA">Eswamai eoŋ, iŋai bo itikokini?”</span></span></div><div class="ChapterContent_q1__wjdiM"><span data-usfm="ISA.43.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Ebala kwanata EJAKAIT, ekusikalakunan,</span></span></div><div class="ChapterContent_q1__wjdiM"><span data-usfm="ISA.43.14" class="ChapterContent_verse__57FIw"><span class="ChapterContent_content__RrUqA">Lokalaunan loka Isirael ebe,</span></span></div><div class="ChapterContent_q1__wjdiM"><span data-usfm="ISA.43.14" class="ChapterContent_verse__57FIw"><span class="ChapterContent_content__RrUqA">“Kanukus ŋes kejukaria Babulon,</span></span></div><div class="ChapterContent_q1__wjdiM"><span data-usfm="ISA.43.14" class="ChapterContent_verse__57FIw"><span class="ChapterContent_content__RrUqA">Esijesari kes kere kwape luekerete,</span></span></div><div class="ChapterContent_q1__wjdiM"><span data-usfm="ISA.43.14" class="ChapterContent_verse__57FIw"><span class="ChapterContent_content__RrUqA">Kes Ikaludean, toma ameerin nuka aiyalamakec.</span></span></div><div class="ChapterContent_q1__wjdiM"><span data-usfm="ISA.43.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 13:10.  </span></span><span class="ChapterContent_content__RrUqA"> Arai eoŋ EJAKAIT, lokalaunanikus;</span></span></div><div class="ChapterContent_q1__wjdiM"><span data-usfm="ISA.43.15" class="ChapterContent_verse__57FIw"><span class="ChapterContent_content__RrUqA">Lokasuban loka Isirael, ekabakakus.”</span></span></div><div class="ChapterContent_q1__wjdiM"><span data-usfm="ISA.43.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 77:19.  </span></span><span class="ChapterContent_content__RrUqA"> Ebala kwanata EJAKAIT,</span></span></div><div class="ChapterContent_q1__wjdiM"><span data-usfm="ISA.43.16" class="ChapterContent_verse__57FIw"><span class="ChapterContent_content__RrUqA">Loesubi erot toma aŋolol,</span></span></div><div class="ChapterContent_q1__wjdiM"><span data-usfm="ISA.43.16" class="ChapterContent_verse__57FIw"><span class="ChapterContent_content__RrUqA">Esokot da toma akipi nukagogoŋ;</span></span></div><div class="ChapterContent_q1__wjdiM"><span data-usfm="ISA.43.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 14:4.  </span></span><span class="ChapterContent_content__RrUqA"> Loitolomuni agali ka ebalasi, ajore ka apedor;</span></span></div><div class="ChapterContent_q1__wjdiM"><span data-usfm="ISA.43.17" class="ChapterContent_verse__57FIw"><span class="ChapterContent_content__RrUqA">Eperete nepepe, mam enyounete;</span></span></div><div class="ChapterContent_q1__wjdiM"><span data-usfm="ISA.43.17" class="ChapterContent_verse__57FIw"><span class="ChapterContent_content__RrUqA">Erikaros, itudeŋio kwape eusi, ebe:</span></span></div><div class="ChapterContent_q1__wjdiM"><span data-usfm="ISA.43.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Sirikiitut akiro nusodit,</span></span></div><div class="ChapterContent_q1__wjdiM"><span data-usfm="ISA.43.18" class="ChapterContent_verse__57FIw"><span class="ChapterContent_content__RrUqA">Karaida aomoom akiro nukasonya.</span></span></div><div class="ChapterContent_q1__wjdiM"><span data-usfm="ISA.43.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Kor 5:17; Apu 21:5.  </span></span><span class="ChapterContent_content__RrUqA"> Koany, eswamai eoŋ akirot nakitetet;</span></span></div><div class="ChapterContent_q1__wjdiM"><span data-usfm="ISA.43.19" class="ChapterContent_verse__57FIw"><span class="ChapterContent_content__RrUqA">Elibuni kwape kwana; mam yes ijenunete?</span></span></div><div class="ChapterContent_q1__wjdiM"><span data-usfm="ISA.43.19" class="ChapterContent_verse__57FIw"><span class="ChapterContent_content__RrUqA">Asubi eoŋ erot toma ais,</span></span></div><div class="ChapterContent_q1__wjdiM"><span data-usfm="ISA.43.19" class="ChapterContent_verse__57FIw"><span class="ChapterContent_content__RrUqA">Icorin da toma amodiŋ.</span></span></div><div class="ChapterContent_q1__wjdiM"><span data-usfm="ISA.43.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 48:21; Luk 1:74; Pes 1:5.  </span></span><span class="ChapterContent_content__RrUqA"> Ketopoloorete eoŋ itiaŋ luka ais, ikuwei, ka ikuului;</span></span></div><div class="ChapterContent_q1__wjdiM"><span data-usfm="ISA.43.20" class="ChapterContent_verse__57FIw"><span class="ChapterContent_content__RrUqA">Naarai ainakini akipi kotoma ais,</span></span></div><div class="ChapterContent_q1__wjdiM"><span data-usfm="ISA.43.20" class="ChapterContent_verse__57FIw"><span class="ChapterContent_content__RrUqA">Icorin da kotoma amodiŋ,</span></span></div><div class="ChapterContent_q1__wjdiM"><span data-usfm="ISA.43.20" class="ChapterContent_verse__57FIw"><span class="ChapterContent_content__RrUqA">Aitamasia ituŋaka, luseuŋunaka;</span></span></div><div class="ChapterContent_q1__wjdiM"><span data-usfm="ISA.43.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Ituŋa luasubuni eoŋ</span></span></div><div class="ChapterContent_q1__wjdiM"><span data-usfm="ISA.43.21" class="ChapterContent_verse__57FIw"><span class="ChapterContent_content__RrUqA">Tetere elimonorete aiturioka.</span></span></div><div class="ChapterContent_q1__wjdiM"><span data-usfm="ISA.43.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mal 1:13.  </span></span><span class="ChapterContent_content__RrUqA">“Konye mam kiwonet eoŋ, wu Yakob;</span></span></div><div class="ChapterContent_q1__wjdiM"><span data-usfm="ISA.43.22" class="ChapterContent_verse__57FIw"><span class="ChapterContent_content__RrUqA">Ketapasa jo, wu Isirael.</span></span></div><div class="ChapterContent_q1__wjdiM"><span data-usfm="ISA.43.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Mam kiiununei eoŋ ibaren ludidik luka ainakinetakus</span></span></div><div class="ChapterContent_q1__wjdiM"><span data-usfm="ISA.43.23" class="ChapterContent_verse__57FIw"><span class="ChapterContent_content__RrUqA">nuicweio;</span></span></div><div class="ChapterContent_q1__wjdiM"><span data-usfm="ISA.43.23" class="ChapterContent_verse__57FIw"><span class="ChapterContent_content__RrUqA">Mam kitubusikinit eoŋ kasubanakon.</span></span></div><div class="ChapterContent_q1__wjdiM"><span data-usfm="ISA.43.23" class="ChapterContent_verse__57FIw"><span class="ChapterContent_content__RrUqA">Mam kesilaŋirikinit jo ainanakin eoŋ ainakineta,</span></span></div><div class="ChapterContent_q1__wjdiM"><span data-usfm="ISA.43.23" class="ChapterContent_verse__57FIw"><span class="ChapterContent_content__RrUqA">Karaida aitapas jo kaluisupuruununo,</span></span></div><div class="ChapterContent_q1__wjdiM"><span data-usfm="ISA.43.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 1:14; Mal 2:17; Yud 1:4.  </span></span><span class="ChapterContent_content__RrUqA"> Mam kigwelanakinit eoŋ eitola kapesan,</span></span></div><div class="ChapterContent_q1__wjdiM"><span data-usfm="ISA.43.24" class="ChapterContent_verse__57FIw"><span class="ChapterContent_content__RrUqA">Karaida aisimonikin eoŋ kasiepai nuka asubanakon:</span></span></div><div class="ChapterContent_q1__wjdiM"><span data-usfm="ISA.43.24" class="ChapterContent_verse__57FIw"><span class="ChapterContent_content__RrUqA">Konye ibu ijo kisilaŋirikinite eoŋ karonisiokon,</span></span></div><div class="ChapterContent_q1__wjdiM"><span data-usfm="ISA.43.24" class="ChapterContent_verse__57FIw"><span class="ChapterContent_content__RrUqA">Kitapas eoŋ kanumam adolitekon,</span></span></div><div class="ChapterContent_q1__wjdiM"><span data-usfm="ISA.43.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 44:22; Yer 31:34; Mik 7:18,19; Esk 36:22.  </span></span><span class="ChapterContent_content__RrUqA"> “Eoŋ, eoŋ obe, ŋopeŋol loamwatari adiakanaretakon kanukaŋ;</span></span></div><div class="ChapterContent_q1__wjdiM"><span data-usfm="ISA.43.25" class="ChapterContent_verse__57FIw"><span class="ChapterContent_content__RrUqA">Mam eituni akonironisio.</span></span></div><div class="ChapterContent_q1__wjdiM"><span data-usfm="ISA.43.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kisiitunoi; kapurokinos:</span></span></div><div class="ChapterContent_q1__wjdiM"><span data-usfm="ISA.43.26" class="ChapterContent_verse__57FIw"><span class="ChapterContent_content__RrUqA">Kopet akonikiro, tetere kitojokio.</span></span></div><div class="ChapterContent_q1__wjdiM"><span data-usfm="ISA.43.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 5:12.  </span></span><span class="ChapterContent_content__RrUqA"> Kodiaka papaakon losodit,</span></span></div><div class="ChapterContent_q1__wjdiM"><span data-usfm="ISA.43.27" class="ChapterContent_verse__57FIw"><span class="ChapterContent_content__RrUqA">Kopaasi ikejulakakon kamakaŋ.</span></span></div><div class="ChapterContent_q1__wjdiM"><span data-usfm="ISA.43.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.43.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 47:6; Aku 2:2; Sab 79:4; Yer 24:9; Dan 9:11; Sek 8:13.  </span></span><span class="ChapterContent_content__RrUqA"> Kanuka ŋun ketisil ikapolok luka aibois nakalaunan,</span></span></div><div class="ChapterContent_q1__wjdiM"><span data-usfm="ISA.43.28" class="ChapterContent_verse__57FIw"><span class="ChapterContent_content__RrUqA">Kejaik Yakob araun ekenit,</span></span></div><div class="ChapterContent_q1__wjdiM"><span data-usfm="ISA.43.28" class="ChapterContent_verse__57FIw"><span class="ChapterContent_content__RrUqA">Ka Isirael da amoromoroo.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isaia 43<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ISA.43">Learn More About Ebaibuli</a></div>