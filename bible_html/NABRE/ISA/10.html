<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isaia 10</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ISA.10" class="ChapterContent_chapter__uvbXo">
         <div class="ChapterContent_label__R2PLt">10</div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="ISA.10.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Itukwi ŋul luisilakinete ikisila lumam edolito,</span></span></div><div class="ChapterContent_q1__wjdiM"><span data-usfm="ISA.10.1" class="ChapterContent_verse__57FIw"><span class="ChapterContent_content__RrUqA">Ka ikewadikak luiwadikaete nuka aitapaar:</span></span></div><div class="ChapterContent_q1__wjdiM"><span data-usfm="ISA.10.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Luireŋearete lukican kotube,</span></span></div><div class="ChapterContent_q1__wjdiM"><span data-usfm="ISA.10.2" class="ChapterContent_verse__57FIw"><span class="ChapterContent_content__RrUqA">Luedemarete luebeito lukican lukotuŋaka,</span></span></div><div class="ChapterContent_q1__wjdiM"><span data-usfm="ISA.10.2" class="ChapterContent_verse__57FIw"><span class="ChapterContent_content__RrUqA">Eraunos apuserun nuŋatunakec,</span></span></div><div class="ChapterContent_q1__wjdiM"><span data-usfm="ISA.10.2" class="ChapterContent_verse__57FIw"><span class="ChapterContent_content__RrUqA">Ikokiok da lumejaunakec!</span></span></div><div class="ChapterContent_q1__wjdiM"><span data-usfm="ISA.10.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 9:7; Luk 19:44.  </span></span><span class="ChapterContent_content__RrUqA"> Ikwaikinete ai kapaaran naka aiticanio,</span></span></div><div class="ChapterContent_q1__wjdiM"><span data-usfm="ISA.10.3" class="ChapterContent_verse__57FIw"><span class="ChapterContent_content__RrUqA">Kamudiar da naebuni kama elwana?</span></span></div><div class="ChapterContent_q1__wjdiM"><span data-usfm="ISA.10.3" class="ChapterContent_verse__57FIw"><span class="ChapterContent_content__RrUqA">Ikerete da neejai iŋai ayuunio?</span></span></div><div class="ChapterContent_q1__wjdiM"><span data-usfm="ISA.10.3" class="ChapterContent_verse__57FIw"><span class="ChapterContent_content__RrUqA">Ai bo da inyeiniata akusibar?</span></span></div><div class="ChapterContent_q1__wjdiM"><span data-usfm="ISA.10.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Isudedeete kwap kienan,</span></span></div><div class="ChapterContent_q1__wjdiM"><span data-usfm="ISA.10.4" class="ChapterContent_verse__57FIw"><span class="ChapterContent_content__RrUqA">Ebirokinos kwap kalukearitai.</span></span></div><div class="ChapterContent_q1__wjdiM"><span data-usfm="ISA.10.4" class="ChapterContent_verse__57FIw"><span class="ChapterContent_content__RrUqA">Karaida kiswamata ŋun kere, mam ca ejoniarit akenyunyura, Konye eriŋa akekan erioro.</span></span></div><div class="ChapterContent_q1__wjdiM"><span data-usfm="ISA.10.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 14:24-27; Nak 1:1–3:19; Sep 2:13-15.  </span></span><span class="ChapterContent_content__RrUqA"> ljo ba Eyasuriat, esuretait loka anyunyuraka,</span></span></div><div class="ChapterContent_q1__wjdiM"><span data-usfm="ISA.10.5" class="ChapterContent_verse__57FIw"><span class="ChapterContent_content__RrUqA">Ebela loka aisiopoka!</span></span></div><div class="ChapterContent_q1__wjdiM"><span data-usfm="ISA.10.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Ejukakini ŋes asurokin ateker naitisilo,</span></span></div><div class="ChapterContent_q1__wjdiM"><span data-usfm="ISA.10.6" class="ChapterContent_verse__57FIw"><span class="ChapterContent_content__RrUqA">Ecorakini ŋes asurokin ituŋa luka akanyunyura,</span></span></div><div class="ChapterContent_q1__wjdiM"><span data-usfm="ISA.10.6" class="ChapterContent_verse__57FIw"><span class="ChapterContent_content__RrUqA">Aiŋat luŋatuna, ameja da lumelauna,</span></span></div><div class="ChapterContent_q1__wjdiM"><span data-usfm="ISA.10.6" class="ChapterContent_verse__57FIw"><span class="ChapterContent_content__RrUqA">Aipudapuda kes kwape erit loka irotin.</span></span></div><div class="ChapterContent_q1__wjdiM"><span data-usfm="ISA.10.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 4:12.  </span></span><span class="ChapterContent_content__RrUqA"> Konye mam elosikinit aswam kwaŋin,</span></span></div><div class="ChapterContent_q1__wjdiM"><span data-usfm="ISA.10.7" class="ChapterContent_verse__57FIw"><span class="ChapterContent_content__RrUqA">Eketau da mam eomit kwaŋin;</span></span></div><div class="ChapterContent_q1__wjdiM"><span data-usfm="ISA.10.7" class="ChapterContent_verse__57FIw"><span class="ChapterContent_content__RrUqA">Konye ejai amudiar otauke,</span></span></div><div class="ChapterContent_q1__wjdiM"><span data-usfm="ISA.10.7" class="ChapterContent_verse__57FIw"><span class="ChapterContent_content__RrUqA">Agelar da atekerin kwabo mere nuikidioko.</span></span></div><div class="ChapterContent_q1__wjdiM"><span data-usfm="ISA.10.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 18:24.  </span></span><span class="ChapterContent_content__RrUqA"> Naarai ebala ebe,</span></span></div><div class="ChapterContent_q1__wjdiM"><span data-usfm="ISA.10.8" class="ChapterContent_verse__57FIw"><span class="ChapterContent_content__RrUqA">“Mam kereka eraas ikapolokoka kere ikabakan?</span></span></div><div class="ChapterContent_q1__wjdiM"><span data-usfm="ISA.10.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Amo 6:2; 2 Siit 35:20; Yer 46:2; Mar 13:21; 2 Sam 8:9; 2 Ika 23:33; Isa 10:9; 2 Ika 16:9.  </span></span><span class="ChapterContent_content__RrUqA"> Kalino mam kereka eputosi ka Karakemis?</span></span></div><div class="ChapterContent_q1__wjdiM"><span data-usfm="ISA.10.9" class="ChapterContent_verse__57FIw"><span class="ChapterContent_content__RrUqA">Kamat da mam eputosi ka Arapak?</span></span></div><div class="ChapterContent_q1__wjdiM"><span data-usfm="ISA.10.9" class="ChapterContent_verse__57FIw"><span class="ChapterContent_content__RrUqA">Samaria da mam eputosi ka Damasiko?</span></span></div><div class="ChapterContent_q1__wjdiM"><span data-usfm="ISA.10.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kwape adolio akakan ajakanuto nuka aputosia,</span></span></div><div class="ChapterContent_q1__wjdiM"><span data-usfm="ISA.10.10" class="ChapterContent_verse__57FIw"><span class="ChapterContent_content__RrUqA">Nuejaas kaputosia nuegerer nuitelekarito ŋun nuejaas Yerusalem ka Samaria;</span></span></div><div class="ChapterContent_q1__wjdiM"><span data-usfm="ISA.10.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kwape keswamakinia Samaria ka aputosiake,</span></span></div><div class="ChapterContent_q1__wjdiM"><span data-usfm="ISA.10.11" class="ChapterContent_verse__57FIw"><span class="ChapterContent_content__RrUqA">Mam kereka eswamakini Yerusalem kwaŋin ka aputosiake?”</span></span></div><div class="ChapterContent_p__dVKHb"><span data-usfm="ISA.10.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodi kanen naedaunia rwaru EJAKAIT akeswam kere komoru Sion ka Yerusalem, eticani araito nuka etau loegogoŋ loka ekabaka loka Asuria, ka aiwoŋonut naka akonyeke nueomiara. </span></span><span data-usfm="ISA.10.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:9; Sab 20:7; Isa 37:24.</span></span><span class="ChapterContent_content__RrUqA"> Naarai atema atiar,</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">“Eswama kagogoŋ naka akakan, ka akaeoa da;</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">Naarai arai loaeobe:</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">Kebelok iikorun luka atekerin,</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">Kaŋat abarakec,</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">Abu kalem kwape emaswa ŋul luibolete koicoloŋo.</span></span></div><div class="ChapterContent_q1__wjdiM"><span data-usfm="ISA.10.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Adum akakan abar naka atekerin kwape kakais;</span></span></div><div class="ChapterContent_q1__wjdiM"><span data-usfm="ISA.10.14" class="ChapterContent_verse__57FIw"><span class="ChapterContent_content__RrUqA">Ido kwape ituŋanan yenetukonokini abei nuejalitai,</span></span></div><div class="ChapterContent_q1__wjdiM"><span data-usfm="ISA.10.14" class="ChapterContent_verse__57FIw"><span class="ChapterContent_content__RrUqA">Atukokinit eoŋ kwape kwaŋin akwap kere:</span></span></div><div class="ChapterContent_q1__wjdiM"><span data-usfm="ISA.10.14" class="ChapterContent_verse__57FIw"><span class="ChapterContent_content__RrUqA">Emamei yenikibwakibwaki abebenok,</span></span></div><div class="ChapterContent_q1__wjdiM"><span data-usfm="ISA.10.14" class="ChapterContent_verse__57FIw"><span class="ChapterContent_content__RrUqA">Karaida yenikeooŋi aituk, karaida yenikididia.”</span></span></div><div class="ChapterContent_q1__wjdiM"><span data-usfm="ISA.10.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 51:20; Rom 9:20,21.  </span></span><span class="ChapterContent_content__RrUqA"> Edakakini kereka aep aluikin ŋol loejepia?</span></span></div><div class="ChapterContent_q1__wjdiM"><span data-usfm="ISA.10.15" class="ChapterContent_verse__57FIw"><span class="ChapterContent_content__RrUqA">Itopoloor kereka emusemen aluikin ŋol loirii ŋes?</span></span></div><div class="ChapterContent_q1__wjdiM"><span data-usfm="ISA.10.15" class="ChapterContent_verse__57FIw"><span class="ChapterContent_content__RrUqA">Kwape ti eriaria ebela ŋul luikiarete ŋes,</span></span></div><div class="ChapterContent_q1__wjdiM"><span data-usfm="ISA.10.15" class="ChapterContent_verse__57FIw"><span class="ChapterContent_content__RrUqA">Arai kwape ti etonyounia asuretait ŋin yenimam erai akitoi!</span></span></div><div class="ChapterContent_q1__wjdiM"><span data-usfm="ISA.10.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kanuka ŋun ŋes ijukunia EJAKAIT, EJAKAIT loka ajoresio, Adokoror mama ejaas ituŋake luketumito;</span></span></div><div class="ChapterContent_q1__wjdiM"><span data-usfm="ISA.10.16" class="ChapterContent_verse__57FIw"><span class="ChapterContent_content__RrUqA">Ido inokokinio aitisisiet kwap kaibusesuke</span></span></div><div class="ChapterContent_q1__wjdiM"><span data-usfm="ISA.10.16" class="ChapterContent_verse__57FIw"><span class="ChapterContent_content__RrUqA">Kwape aitisisiet naka akim.</span></span></div><div class="ChapterContent_q1__wjdiM"><span data-usfm="ISA.10.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aica naka Isirael eraun akim,</span></span></div><div class="ChapterContent_q1__wjdiM"><span data-usfm="ISA.10.17" class="ChapterContent_verse__57FIw"><span class="ChapterContent_content__RrUqA">Lokalaunanike da eraun aipeloret naka akim;</span></span></div><div class="ChapterContent_q1__wjdiM"><span data-usfm="ISA.10.17" class="ChapterContent_verse__57FIw"><span class="ChapterContent_content__RrUqA">Icwei isidopori da ikukwake</span></span></div><div class="ChapterContent_q1__wjdiM"><span data-usfm="ISA.10.17" class="ChapterContent_verse__57FIw"><span class="ChapterContent_content__RrUqA">Ka ikodokodoke kapaaran adiopet.</span></span></div><div class="ChapterContent_q1__wjdiM"><span data-usfm="ISA.10.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Emudiari aibuses naka amagoroke, ka naka imanikoriake luideŋeriaete,</span></span></div><div class="ChapterContent_q1__wjdiM"><span data-usfm="ISA.10.18" class="ChapterContent_verse__57FIw"><span class="ChapterContent_content__RrUqA">Aijar ka akuan da;</span></span></div><div class="ChapterContent_q1__wjdiM"><span data-usfm="ISA.10.18" class="ChapterContent_verse__57FIw"><span class="ChapterContent_content__RrUqA">Ejaun kwape edokororaror lokadekan.</span></span></div><div class="ChapterContent_q1__wjdiM"><span data-usfm="ISA.10.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ikidiokoros luedeunos luka ikito luka amagoroke,</span></span></div><div class="ChapterContent_q1__wjdiM"><span data-usfm="ISA.10.19" class="ChapterContent_verse__57FIw"><span class="ChapterContent_content__RrUqA">Epedori ikoku aiwadik kes.</span></span></div><div class="ChapterContent_p__dVKHb"><span data-usfm="ISA.10.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kosodi kanen kapaaran kaŋin, mam bobo aatoŋot naka Isirael, ka ŋul da luideunos luka ekek loka Yakob egoŋakinos kaŋol kaloedanyi kes; konye egoŋakinos ka EJAKAIT, Lokalaunan loka Isirael, kabeit. </span></span><span data-usfm="ISA.10.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Eboŋuni aatoŋot, aatoŋot naka Yakob, neejai Edeke Lokapedor. </span></span><span data-usfm="ISA.10.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 5:3; Rom 9:27.</span></span><span class="ChapterContent_content__RrUqA"> Naarai karaida kesubito ituŋakon Isirael bala asiŋe naka aŋolol, eboŋuni aatoŋot bon: inerunio amudiar, nailapara kadolit. </span></span><span data-usfm="ISA.10.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 28:22; Dan 9:27.</span></span><span class="ChapterContent_content__RrUqA"> Naarai itodoli EJAKAIT, EJAKAIT loka ajoresio, amudiar nainerunio, kokidiŋ kakwap kere,</span></span></div><div class="ChapterContent_p__dVKHb"><span data-usfm="ISA.10.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Aso inera kwanata EJAKAIT, EJAKAIT loka ajoresio ebe, “Wu yes ikatuŋa luibolete koSion, sirikikuriakaros Eyasuriat: karaida kiile yes kebela, ikiari esuretaiteke asurokin yes, kwape ejaar epone loko Misiri. </span></span><span data-usfm="ISA.10.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 11:36.</span></span><span class="ChapterContent_content__RrUqA"> Naarai eriŋa esalit apak edit noi, itodolikinio aisiop ka anyunyuraka kamudiariokec. </span></span><span data-usfm="ISA.10.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Isidiki EJAKAIT loka ajoresio edaaset asurokin ŋes, kwape kearit loka Midian lokejai komoru Oreb: ejaun ekebela da kaŋolol, ikiari kwape ejaar epone loko Misiri. </span></span><span data-usfm="ISA.10.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 105:15.</span></span><span class="ChapterContent_content__RrUqA"> Kosodi kanen kapaaran kaŋin, enyouni abwokonike kokeperikon, ajookotoke komurisinikon, emudiario da ajookot kanuka ainyonyoikin akinyet.”</span></span></div><div class="ChapterContent_q1__wjdiM"><span data-usfm="ISA.10.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 11:31.  </span></span><span class="ChapterContent_content__RrUqA"> Adolu ŋesi Aiat, atubor koMiguron;</span></span></div><div class="ChapterContent_q1__wjdiM"><span data-usfm="ISA.10.28" class="ChapterContent_verse__57FIw"><span class="ChapterContent_content__RrUqA">Kiŋadak abwokonike koMikimas:</span></span></div><div class="ChapterContent_q1__wjdiM"><span data-usfm="ISA.10.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 13:23.  </span></span><span class="ChapterContent_content__RrUqA"> Atuboros karidat; koperoto Geba:</span></span></div><div class="ChapterContent_q1__wjdiM"><span data-usfm="ISA.10.29" class="ChapterContent_verse__57FIw"><span class="ChapterContent_content__RrUqA">Kitamarana Rama; aker Gibea loka Saul.</span></span></div><div class="ChapterContent_q1__wjdiM"><span data-usfm="ISA.10.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 25:44.  </span></span><span class="ChapterContent_content__RrUqA"> Kiluluk keporotokon, ijo akoku naka Galim!</span></span></div><div class="ChapterContent_q1__wjdiM"><span data-usfm="ISA.10.30" class="ChapterContent_verse__57FIw"><span class="ChapterContent_content__RrUqA">Kopup ijo Laisa! Koboŋok ŋes, ijo Aŋatot!</span></span></div><div class="ChapterContent_q1__wjdiM"><span data-usfm="ISA.10.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 15:31.  </span></span><span class="ChapterContent_content__RrUqA"> Aker Madumena;</span></span></div><div class="ChapterContent_q1__wjdiM"><span data-usfm="ISA.10.31" class="ChapterContent_verse__57FIw"><span class="ChapterContent_content__RrUqA">Etukonokinos luibolete koGebim akerit,</span></span></div><div class="ChapterContent_q1__wjdiM"><span data-usfm="ISA.10.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 21:1.  </span></span><span class="ChapterContent_content__RrUqA"> Toma apaaran na naka lolo eperi Nob:</span></span></div><div class="ChapterContent_q1__wjdiM"><span data-usfm="ISA.10.32" class="ChapterContent_verse__57FIw"><span class="ChapterContent_content__RrUqA">Iniŋi akekan aluikin emoru loka akoku naka Sion,</span></span></div><div class="ChapterContent_q1__wjdiM"><span data-usfm="ISA.10.32" class="ChapterContent_verse__57FIw"><span class="ChapterContent_content__RrUqA">Eukot loka Yerusalem.</span></span></div><div class="ChapterContent_q1__wjdiM"><span data-usfm="ISA.10.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Koany, ibesi EJAKAIT loka ajoresio atenuna ketasuro:</span></span></div><div class="ChapterContent_q1__wjdiM"><span data-usfm="ISA.10.33" class="ChapterContent_verse__57FIw"><span class="ChapterContent_content__RrUqA">Ejepario lueojak, itisilio luitopolooro.</span></span></div><div class="ChapterContent_q1__wjdiM"><span data-usfm="ISA.10.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.10.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Ejepi kasuat amonieik nuka amagoro,</span></span></div><div class="ChapterContent_q1__wjdiM"><span data-usfm="ISA.10.34" class="ChapterContent_verse__57FIw"><span class="ChapterContent_content__RrUqA">Ibiror Lebanon kanuka lokapedor.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isaia 10<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ISA.10">Learn More About Ebaibuli</a></div>