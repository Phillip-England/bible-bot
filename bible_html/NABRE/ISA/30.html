<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isaia 30</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ISA.30" class="ChapterContent_chapter__uvbXo">
         <div class="ChapterContent_label__R2PLt">30</div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="ISA.30.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 29:19; Rom 2:5; 2 Tim 3:13.  </span></span><span class="ChapterContent_content__RrUqA"> Ebala EJAKAIT ebe,</span></span></div><div class="ChapterContent_q1__wjdiM"><span data-usfm="ISA.30.1" class="ChapterContent_verse__57FIw"><span class="ChapterContent_content__RrUqA">“Itukwi idwe luijerukaka,</span></span></div><div class="ChapterContent_q1__wjdiM"><span data-usfm="ISA.30.1" class="ChapterContent_verse__57FIw"><span class="ChapterContent_content__RrUqA">Luinerunete konye mere neajai eoŋ;</span></span></div><div class="ChapterContent_q1__wjdiM"><span data-usfm="ISA.30.1" class="ChapterContent_verse__57FIw"><span class="ChapterContent_content__RrUqA">Luimukokinos keimukos, konye mere kekamoyo,</span></span></div><div class="ChapterContent_q1__wjdiM"><span data-usfm="ISA.30.1" class="ChapterContent_verse__57FIw"><span class="ChapterContent_content__RrUqA">Tetere iyatanakinete aronis neejai aronis:</span></span></div><div class="ChapterContent_q1__wjdiM"><span data-usfm="ISA.30.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 27:21; 1 Ika 22:7; Yer 21:2.  </span></span><span class="ChapterContent_content__RrUqA"> Luelosete aijesar Misiri,</span></span></div><div class="ChapterContent_q1__wjdiM"><span data-usfm="ISA.30.2" class="ChapterContent_verse__57FIw"><span class="ChapterContent_content__RrUqA">Komam keŋisete kaitukuka;</span></span></div><div class="ChapterContent_q1__wjdiM"><span data-usfm="ISA.30.2" class="ChapterContent_verse__57FIw"><span class="ChapterContent_content__RrUqA">Tetere egogoŋoros kagogoŋ naka Parao,</span></span></div><div class="ChapterContent_q1__wjdiM"><span data-usfm="ISA.30.2" class="ChapterContent_verse__57FIw"><span class="ChapterContent_content__RrUqA">Amunokin etoribe loka Misiri!</span></span></div><div class="ChapterContent_q1__wjdiM"><span data-usfm="ISA.30.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 37:5,7.  </span></span><span class="ChapterContent_content__RrUqA"> Kanuka ŋun eraun agogoŋ naka Parao ileicikus,</span></span></div><div class="ChapterContent_q1__wjdiM"><span data-usfm="ISA.30.3" class="ChapterContent_verse__57FIw"><span class="ChapterContent_content__RrUqA">Amunokin etoribe loka Misiri eraun aitirirakus.</span></span></div><div class="ChapterContent_q1__wjdiM"><span data-usfm="ISA.30.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Naarai ejaas ikapolokoke Soan,</span></span></div><div class="ChapterContent_q1__wjdiM"><span data-usfm="ISA.30.4" class="ChapterContent_verse__57FIw"><span class="ChapterContent_content__RrUqA">Adolut ikiyakiake Kaŋes.</span></span></div><div class="ChapterContent_q1__wjdiM"><span data-usfm="ISA.30.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 2:36.  </span></span><span class="ChapterContent_content__RrUqA"> Irumete kes kere ilele</span></span></div><div class="ChapterContent_q1__wjdiM"><span data-usfm="ISA.30.5" class="ChapterContent_verse__57FIw"><span class="ChapterContent_content__RrUqA">Kanuka ituŋa lumam epedorete aisimedaun kes,</span></span></div><div class="ChapterContent_q1__wjdiM"><span data-usfm="ISA.30.5" class="ChapterContent_verse__57FIw"><span class="ChapterContent_content__RrUqA">Lumam eraas aiŋarakinet karaida ameda,</span></span></div><div class="ChapterContent_q1__wjdiM"><span data-usfm="ISA.30.5" class="ChapterContent_verse__57FIw"><span class="ChapterContent_content__RrUqA">Konye ileic, ido amorosit.”</span></span></div><div class="ChapterContent_q1__wjdiM"><span data-usfm="ISA.30.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kos 8:9.  </span></span><span class="ChapterContent_content__RrUqA"> Abwokon naka itiaŋ luka Eŋalakimak.</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Kotoma akwap naka ican ka aburun</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Naeponiata aŋatuny ka eŋatuny,</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Emusaga ka emun loesarani loeporitoi,</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Edakete abarakec kokeperin luka asigirian nudidik,</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Ikeceboro da luka akais nuipu karukia nuka akaalai,</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">Mama ejaas ituŋa lumam isimedaunete kes.</span></span></div><div class="ChapterContent_q1__wjdiM"><span data-usfm="ISA.30.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 37:7.  </span></span><span class="ChapterContent_content__RrUqA"> Naarai iŋarakini Misiri atai, atitai:</span></span></div><div class="ChapterContent_q1__wjdiM"><span data-usfm="ISA.30.7" class="ChapterContent_verse__57FIw"><span class="ChapterContent_content__RrUqA">Ŋes amaikinia ŋes “Rakab naidanyanyai.”</span></span></div><div class="ChapterContent_q1__wjdiM"><span data-usfm="ISA.30.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Aso kolot, kiwadikak amoru kakonyenekec,</span></span></div><div class="ChapterContent_q1__wjdiM"><span data-usfm="ISA.30.8" class="ChapterContent_verse__57FIw"><span class="ChapterContent_content__RrUqA">Kigirigir da oitabo,</span></span></div><div class="ChapterContent_q1__wjdiM"><span data-usfm="ISA.30.8" class="ChapterContent_verse__57FIw"><span class="ChapterContent_content__RrUqA">Tetere eraun ekajenan kanuka apaarasia nuepote ikar kere.</span></span></div><div class="ChapterContent_q1__wjdiM"><span data-usfm="ISA.30.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:20.  </span></span><span class="ChapterContent_content__RrUqA"> Naarai eraas ituŋa luijerukaka, idwe luesabaka,</span></span></div><div class="ChapterContent_q1__wjdiM"><span data-usfm="ISA.30.9" class="ChapterContent_verse__57FIw"><span class="ChapterContent_content__RrUqA">Idwe lueŋerito akiirar ekisil loka EJAKAIT.</span></span></div><div class="ChapterContent_q1__wjdiM"><span data-usfm="ISA.30.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 11:21; 1 Ika 22:13.  </span></span><span class="ChapterContent_content__RrUqA"> Luetemarete ikadwarak ebe, “Sirisesenete”;</span></span></div><div class="ChapterContent_q1__wjdiM"><span data-usfm="ISA.30.10" class="ChapterContent_verse__57FIw"><span class="ChapterContent_content__RrUqA">Luetemarete inabin da ebe, “Sirikidwarakis sio akiro nuetenete,</span></span></div><div class="ChapterContent_q1__wjdiM"><span data-usfm="ISA.30.10" class="ChapterContent_verse__57FIw"><span class="ChapterContent_content__RrUqA">Kolimokinai sio akiro nuepataka, Kodwarakinai nukaiŋal:</span></span></div><div class="ChapterContent_q1__wjdiM"><span data-usfm="ISA.30.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 13:8.  </span></span><span class="ChapterContent_content__RrUqA"> Irwa yesi korot, kopaasi kosokot,</span></span></div><div class="ChapterContent_q1__wjdiM"><span data-usfm="ISA.30.11" class="ChapterContent_verse__57FIw"><span class="ChapterContent_content__RrUqA">Kitamamaut Lokalaunan loka Isirael kakonyenekosi.”</span></span></div><div class="ChapterContent_q1__wjdiM"><span data-usfm="ISA.30.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Aso ebala Lokalaunan loka Isirael kwanata ebe,</span></span></div><div class="ChapterContent_q1__wjdiM"><span data-usfm="ISA.30.12" class="ChapterContent_verse__57FIw"><span class="ChapterContent_content__RrUqA">“Naarai imenata akirot na,</span></span></div><div class="ChapterContent_q1__wjdiM"><span data-usfm="ISA.30.12" class="ChapterContent_verse__57FIw"><span class="ChapterContent_content__RrUqA">Imunokinos aimwaŋ ka amagulul,</span></span></div><div class="ChapterContent_q1__wjdiM"><span data-usfm="ISA.30.12" class="ChapterContent_verse__57FIw"><span class="ChapterContent_content__RrUqA">Igoŋakinos yesi mamakec:</span></span></div><div class="ChapterContent_q1__wjdiM"><span data-usfm="ISA.30.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ŋes ejaunor namam adolit na mamakus,</span></span></div><div class="ChapterContent_q1__wjdiM"><span data-usfm="ISA.30.13" class="ChapterContent_verse__57FIw"><span class="ChapterContent_content__RrUqA">Kwape acilat naekoto aibiror,</span></span></div><div class="ChapterContent_q1__wjdiM"><span data-usfm="ISA.30.13" class="ChapterContent_verse__57FIw"><span class="ChapterContent_content__RrUqA">Eneara kiŋa karwatat naeoj,</span></span></div><div class="ChapterContent_q1__wjdiM"><span data-usfm="ISA.30.13" class="ChapterContent_verse__57FIw"><span class="ChapterContent_content__RrUqA">Itiuni aibirorike ebuni atipet.</span></span></div><div class="ChapterContent_q1__wjdiM"><span data-usfm="ISA.30.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 2:9; 2 Pet 2:4,5.  </span></span><span class="ChapterContent_content__RrUqA"> Abilunike ikoni kwape ebwaŋabwaŋaunor amot naka ekajean,</span></span></div><div class="ChapterContent_q1__wjdiM"><span data-usfm="ISA.30.14" class="ChapterContent_verse__57FIw"><span class="ChapterContent_content__RrUqA">Ebwaŋabwaŋai komam aitim;</span></span></div><div class="ChapterContent_q1__wjdiM"><span data-usfm="ISA.30.14" class="ChapterContent_verse__57FIw"><span class="ChapterContent_content__RrUqA">Tetere mam edumunos katutubetake</span></span></div><div class="ChapterContent_q1__wjdiM"><span data-usfm="ISA.30.14" class="ChapterContent_verse__57FIw"><span class="ChapterContent_content__RrUqA">Atibolok naeyaŋaarere akim kokyala,</span></span></div><div class="ChapterContent_q1__wjdiM"><span data-usfm="ISA.30.14" class="ChapterContent_verse__57FIw"><span class="ChapterContent_content__RrUqA">Arai naewokere akipi koico.”</span></span></div><div class="ChapterContent_p__dVKHb"><span data-usfm="ISA.30.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 7:4; Sab 81:11; Awa 1:24; Yer 44:16; Mat 23:37.  </span></span><span class="ChapterContent_content__RrUqA"> Naarai inera kwanata EJAKAIT Edeke, Lokalaunan loka Isirael, ebe,</span></span></div><div class="ChapterContent_q1__wjdiM"><span data-usfm="ISA.30.15" class="ChapterContent_verse__57FIw"><span class="ChapterContent_content__RrUqA">“Kitajario yes kanuka aboŋunun ka aiyeŋunun;</span></span></div><div class="ChapterContent_q1__wjdiM"><span data-usfm="ISA.30.15" class="ChapterContent_verse__57FIw"><span class="ChapterContent_content__RrUqA">Ejaun akusigogoŋ toma aiyamakina ka aicasit.”</span></span></div><div class="ChapterContent_p__dVKHb"><span data-usfm="ISA.30.15" class="ChapterContent_verse__57FIw"><span class="ChapterContent_content__RrUqA">Konye yes inerito. </span></span><span data-usfm="ISA.30.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Konyc ipotu kobalas ebe,</span></span></div><div class="ChapterContent_q1__wjdiM"><span data-usfm="ISA.30.16" class="ChapterContent_verse__57FIw"><span class="ChapterContent_content__RrUqA">“Mam, naarai kikeri kabalasin”;</span></span></div><div class="ChapterContent_q1__wjdiM"><span data-usfm="ISA.30.16" class="ChapterContent_verse__57FIw"><span class="ChapterContent_content__RrUqA">Kanuka ŋun ipote akerit:</span></span></div><div class="ChapterContent_q1__wjdiM"><span data-usfm="ISA.30.16" class="ChapterContent_verse__57FIw"><span class="ChapterContent_content__RrUqA">Ebe da, “Kibwaneni luetiroko”;</span></span></div><div class="ChapterContent_q1__wjdiM"><span data-usfm="ISA.30.16" class="ChapterContent_verse__57FIw"><span class="ChapterContent_content__RrUqA">Kanuka ŋun etiroko lukirukioto yes.</span></span></div><div class="ChapterContent_q1__wjdiM"><span data-usfm="ISA.30.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:8; Ikis 28:25; Yos 23:10.  </span></span><span class="ChapterContent_content__RrUqA"> Ekeri elukumit kairetakin naka ediopet;</span></span></div><div class="ChapterContent_q1__wjdiM"><span data-usfm="ISA.30.17" class="ChapterContent_verse__57FIw"><span class="ChapterContent_content__RrUqA">Ikerete yesi kairetakin naka ikany:</span></span></div><div class="ChapterContent_q1__wjdiM"><span data-usfm="ISA.30.17" class="ChapterContent_verse__57FIw"><span class="ChapterContent_content__RrUqA">Aitodol naisalakiniata kwape” epir kaidi naka eroŋat,</span></span></div><div class="ChapterContent_q1__wjdiM"><span data-usfm="ISA.30.17" class="ChapterContent_verse__57FIw"><span class="ChapterContent_content__RrUqA">Kwape aanyunet koukot.</span></span></div><div class="ChapterContent_q1__wjdiM"><span data-usfm="ISA.30.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Pet 3:9; Sab 2:12; Awa 16:20; Yer 17:7.  </span></span><span class="ChapterContent_content__RrUqA"> Kanuka ŋun idareuni EJAKAIT, tetere esianikini yes,</span></span></div><div class="ChapterContent_q1__wjdiM"><span data-usfm="ISA.30.18" class="ChapterContent_verse__57FIw"><span class="ChapterContent_content__RrUqA">Kanuka ŋun da itopolooritai ŋes, tetere kitimi yes.</span></span></div><div class="ChapterContent_q1__wjdiM"><span data-usfm="ISA.30.18" class="ChapterContent_verse__57FIw"><span class="ChapterContent_content__RrUqA">Naarai EJAKAIT ŋes Edeke loka etube;</span></span></div><div class="ChapterContent_q1__wjdiM"><span data-usfm="ISA.30.18" class="ChapterContent_verse__57FIw"><span class="ChapterContent_content__RrUqA">Isirereŋitoi kere luidareunete ŋes.</span></span></div><div class="ChapterContent_p__dVKHb"><span data-usfm="ISA.30.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Naarai yes ituŋa lukoSion luibolete koYerusalem: mam bobo imonyete; abeit esianikini ŋesi yes naepupio aimonyokus; naepupunio, ŋes konyet kibonokinio yes, </span></span><span data-usfm="ISA.30.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ido karaida einakini EJAKAIT yes inyamat luka aitaaritoi ka akipi nuka aiticanitoi, konye mam bobo eŋopi Ekusikesisianakinan, konye eanyunete akusikonye Ekusikesisianakinan. </span></span><span data-usfm="ISA.30.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 5:32; Yos 1:7; 2 Ika 22:2; Awa 4:27.</span></span><span class="ChapterContent_content__RrUqA"> Epupunete da akoniki akirot kokaukon naebala ebe, “Lo ŋes erot, kitoroto kotoma”; naipaariata kakan nakoteten, ido naipaariata kediany. </span></span><span data-usfm="ISA.30.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 31:1; Isa 2:20.</span></span><span class="ChapterContent_content__RrUqA"> Imunaasi ailadad naka akusiputosia nuegerer nuka epuesa, ka arapeta nuka esabu nuka aputosiakus nuecalara: icakarete kes kwape ibore yenimam elai; ilimokinete ebe “Irwa!”</span></span></div><div class="ChapterContent_p__dVKHb"><span data-usfm="ISA.30.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 6:33; 1 Tim 4:8.  </span></span><span class="ChapterContent_content__RrUqA"> Isitepi ŋesi akiru kanuka ikinyomokus, luiweete alup; inyamat da luka eiyas loka alup, ituraŋaŋas, ipuakaros: kapaaran kaŋin edakas ibarenekus oronyia luepolok, </span></span><span data-usfm="ISA.30.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Imoŋin da ka asigirian nuekoriete alup enyamete lunyaman lueiaas abalaŋ, luepjesitai keritei ka ipukupuket. </span></span><span data-usfm="ISA.30.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Ejaunos da icorin ka aguuruto nuka akipi toma ŋoliroŋat loeoj, ka ŋoliukot loeoj, kapaaran naka earit loepol, naibirunotor itogoi lueojak. </span></span><span data-usfm="ISA.30.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 60:19; Sek 2:5; Apu 21:23.</span></span><span class="ChapterContent_content__RrUqA"> Ido da eraun aica naka elap kwape aica naka akoloŋ, aica da naka akoloŋ iyatakina irwan akanykaarei, kwape aica naka apaarasia akanykaarei, kapaaran naeenia EJAKAIT ariebo naka ituŋake, naitaŋaleunia amusuŋunukec nukinomonomoo.</span></span></div><div class="ChapterContent_q1__wjdiM"><span data-usfm="ISA.30.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Koany, ebuni ekiror loka EJAKAIT kama elwana,</span></span></div><div class="ChapterContent_q1__wjdiM"><span data-usfm="ISA.30.27" class="ChapterContent_verse__57FIw"><span class="ChapterContent_content__RrUqA">Enoki kanyunyurake, kotoma apuru naepol naitutumai:</span></span></div><div class="ChapterContent_q1__wjdiM"><span data-usfm="ISA.30.27" class="ChapterContent_verse__57FIw"><span class="ChapterContent_content__RrUqA">lleleba akeituk aisiop.</span></span></div><div class="ChapterContent_q1__wjdiM"><span data-usfm="ISA.30.27" class="ChapterContent_verse__57FIw"><span class="ChapterContent_content__RrUqA">Esubit akeŋajep da bala akim naidopori.</span></span></div><div class="ChapterContent_q1__wjdiM"><span data-usfm="ISA.30.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ses 2:8.  </span></span><span class="ChapterContent_content__RrUqA"> Esubit eiyeŋaneke bala aleles nailapanar,</span></span></div><div class="ChapterContent_q1__wjdiM"><span data-usfm="ISA.30.28" class="ChapterContent_verse__57FIw"><span class="ChapterContent_content__RrUqA">Naedoli omurisiŋ,</span></span></div><div class="ChapterContent_q1__wjdiM"><span data-usfm="ISA.30.28" class="ChapterContent_verse__57FIw"><span class="ChapterContent_content__RrUqA">Aikeke atekerin kaikekeis naka amudiario:</span></span></div><div class="ChapterContent_q1__wjdiM"><span data-usfm="ISA.30.28" class="ChapterContent_verse__57FIw"><span class="ChapterContent_content__RrUqA">Aibwaikin abokonya nuka ituŋa amunyo naitapaari.</span></span></div><div class="ChapterContent_p__dVKHb"><span data-usfm="ISA.30.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.30.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">ljaunos yesi kekosio kwape loka akuar naka epucit lokalaunan; ailele da nakotau, kwape naelosio ituŋanan kalamaru abunore oroŋat loka EJAKAIT, Atiiba naka Isirael. </span></span><span data-usfm="ISA.30.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Isiirari da EJAKAIT ekeporoto loka aibuses, itodikini aijesun naka akanike, aisiop naka anyunyurakeŋ, airian naka akim naidopori, ajielelitoi naka akiru, ka ekwam, ka akako da. </span></span><span data-usfm="ISA.30.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Ebilibilio Eyasuriat kanuka eporoto loka EJAKAIT, loinomi kebela. </span></span><span data-usfm="ISA.30.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ŋiniinometait da naka ebela loeseunitai, loinomi EJAKAIT ŋes, ejaun kisiman ka adeudeun: ejiikinos ŋesi ka kes kojiisio luka aijaŋijaŋ. </span></span><span data-usfm="ISA.30.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 7:31.</span></span><span class="ChapterContent_content__RrUqA"> Naarai aponi Topet kitemokinitete sek; eebo, etemonokinitoi kanuka ekabaka; etemoki kidul kopol: oupake ejai akim ka akito nuipu; isinepi eiyeŋane loka EJAKAIT ŋes, kwape aleles naka acukuman.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isaia 30<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ISA.30">Learn More About Ebaibuli</a></div>