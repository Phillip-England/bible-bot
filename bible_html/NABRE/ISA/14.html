<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isaia 14</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="ISA.14" class="ChapterContent_chapter__uvbXo">
         <div class="ChapterContent_label__R2PLt">14</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="ISA.14.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 102:13,16; Isa 54:7,8; Yer 31:3,4,10,11; Sek 1:17; Isa 60:4,5,10.  </span></span><span class="ChapterContent_content__RrUqA"> Naarai itimi EJAKAIT Yakob, eseuni bobo Isirael, ibwaikini kes akwapukec: imorikikini imoit kakes, iketakinos kekek loka Yakob. </span></span><span data-usfm="ISA.14.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Eyaete da atekerin, kosodete ayaŋaun toma aiboisikec; ejaun ekek loka Isirael kakes kakwap naka EJAKAIT araun ibulesin ka abulesin: ijoreorete kesi ŋul luapotu kijoreosi kes; eyaete ŋul lukeroikinitos kes,</span></span></div><div class="ChapterContent_p__dVKHb"><span data-usfm="ISA.14.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kosodi kanen, kapaaran nakisibworaria EJAKAIT jo kaitururukon, ka icanikon, ka aitaaritoi kere nakitaaritere, </span></span><span data-usfm="ISA.14.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 13:19; Kbk 2:6.</span></span><span class="ChapterContent_content__RrUqA"> inera awaragan na aluikin ekabaka loka Babulon, itemari atiar:</span></span></div><div class="ChapterContent_q1__wjdiM"><span data-usfm="ISA.14.4" class="ChapterContent_verse__57FIw"><span class="ChapterContent_content__RrUqA">“Adaun ca ma ekaroikiton!</span></span></div><div class="ChapterContent_q1__wjdiM"><span data-usfm="ISA.14.4" class="ChapterContent_verse__57FIw"><span class="ChapterContent_content__RrUqA">Adaun ca ma ere lokesabu!</span></span></div><div class="ChapterContent_q1__wjdiM"><span data-usfm="ISA.14.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Abil EJAKAIT ebela loka ikaronok,</span></span></div><div class="ChapterContent_q1__wjdiM"><span data-usfm="ISA.14.5" class="ChapterContent_verse__57FIw"><span class="ChapterContent_content__RrUqA">Ebela lokajakanut loka ikayaitok;</span></span></div><div class="ChapterContent_q1__wjdiM"><span data-usfm="ISA.14.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Loadanya ituŋa kanyunyura kaidany natir,</span></span></div><div class="ChapterContent_q1__wjdiM"><span data-usfm="ISA.14.6" class="ChapterContent_verse__57FIw"><span class="ChapterContent_content__RrUqA">Loayaitor atekerin kaisiop,</span></span></div><div class="ChapterContent_q1__wjdiM"><span data-usfm="ISA.14.6" class="ChapterContent_verse__57FIw"><span class="ChapterContent_content__RrUqA">Karoikinit naemamei yenitikokinit.</span></span></div><div class="ChapterContent_q1__wjdiM"><span data-usfm="ISA.14.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Ibworarit akwap kere, Ililiŋi:</span></span></div><div class="ChapterContent_q1__wjdiM"><span data-usfm="ISA.14.7" class="ChapterContent_verse__57FIw"><span class="ChapterContent_content__RrUqA">Egeunete ayoore.</span></span></div><div class="ChapterContent_q1__wjdiM"><span data-usfm="ISA.14.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 55:12; Esk 31:16.  </span></span><span class="ChapterContent_content__RrUqA"> Eebo, iyalamasi iberosin kanukon,</span></span></div><div class="ChapterContent_q1__wjdiM"><span data-usfm="ISA.14.8" class="ChapterContent_verse__57FIw"><span class="ChapterContent_content__RrUqA">Ka iresia luka Lebanon, ebalasi ebe</span></span></div><div class="ChapterContent_q1__wjdiM"><span data-usfm="ISA.14.8" class="ChapterContent_verse__57FIw"><span class="ChapterContent_content__RrUqA">‘Ameun kaitisiliokon,</span></span></div><div class="ChapterContent_q1__wjdiM"><span data-usfm="ISA.14.8" class="ChapterContent_verse__57FIw"><span class="ChapterContent_content__RrUqA">Emamei lokijepit sio.’</span></span></div><div class="ChapterContent_q1__wjdiM"><span data-usfm="ISA.14.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Iriaŋiriaŋa Okatwak kokwap kanukon</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">Airiamakin kajo ibuni:</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">Isidiki lukatwak kanukon,</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">Lukapolok kere luka akwap,</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">Itonyounit koicoloŋokec</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">Ikabakan kere luka atekerin.</span></span></div><div class="ChapterContent_q1__wjdiM"><span data-usfm="ISA.14.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kes kere kiboŋokinete jo,</span></span></div><div class="ChapterContent_q1__wjdiM"><span data-usfm="ISA.14.10" class="ChapterContent_verse__57FIw"><span class="ChapterContent_content__RrUqA">Ebalasi ebe, ‘Ikalanyanari ijo da kwape kasio?</span></span></div><div class="ChapterContent_q1__wjdiM"><span data-usfm="ISA.14.10" class="ChapterContent_verse__57FIw"><span class="ChapterContent_content__RrUqA">Iput kwape kasio!</span></span></div><div class="ChapterContent_q1__wjdiM"><span data-usfm="ISA.14.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Ikokororitai aibusesukon kiton Okatwak,</span></span></div><div class="ChapterContent_q1__wjdiM"><span data-usfm="ISA.14.11" class="ChapterContent_verse__57FIw"><span class="ChapterContent_content__RrUqA">Ka aruo naka adigidigiokon;</span></span></div><div class="ChapterContent_q1__wjdiM"><span data-usfm="ISA.14.11" class="ChapterContent_verse__57FIw"><span class="ChapterContent_content__RrUqA">Epesikinitai ikur kwapukon,</span></span></div><div class="ChapterContent_q1__wjdiM"><span data-usfm="ISA.14.11" class="ChapterContent_verse__57FIw"><span class="ChapterContent_content__RrUqA">Iritan da kimukoritere.</span></span></div><div class="ChapterContent_q1__wjdiM"><span data-usfm="ISA.14.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 8:10; 9:1.  </span></span><span class="ChapterContent_content__RrUqA"> Ibirun ca ma kakuj,</span></span></div><div class="ChapterContent_q1__wjdiM"><span data-usfm="ISA.14.12" class="ChapterContent_verse__57FIw"><span class="ChapterContent_content__RrUqA">ljo Aacer naka Atupuruc, okoku loka Acilakide!</span></span></div><div class="ChapterContent_q1__wjdiM"><span data-usfm="ISA.14.12" class="ChapterContent_verse__57FIw"><span class="ChapterContent_content__RrUqA">Kijeparitai ca ma kiton alup,</span></span></div><div class="ChapterContent_q1__wjdiM"><span data-usfm="ISA.14.12" class="ChapterContent_verse__57FIw"><span class="ChapterContent_content__RrUqA">ljo loibu kitisil atekerin!</span></span></div><div class="ChapterContent_q1__wjdiM"><span data-usfm="ISA.14.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Aku 2:1; Dan 8:10; Apu 12:4; Sab 48:2; Mat 11:23; Luk 10:15.  </span></span><span class="ChapterContent_content__RrUqA"> Ibu kiner kotaukon ebe,</span></span></div><div class="ChapterContent_q1__wjdiM"><span data-usfm="ISA.14.13" class="ChapterContent_verse__57FIw"><span class="ChapterContent_content__RrUqA">‘Adokari toma akuj,</span></span></div><div class="ChapterContent_q1__wjdiM"><span data-usfm="ISA.14.13" class="ChapterContent_verse__57FIw"><span class="ChapterContent_content__RrUqA">Etopoloori ekaicoloŋ aitelekar aacer nuka Edeke;</span></span></div><div class="ChapterContent_q1__wjdiM"><span data-usfm="ISA.14.13" class="ChapterContent_verse__57FIw"><span class="ChapterContent_content__RrUqA">Ido eboikini omoru loka einos,</span></span></div><div class="ChapterContent_q1__wjdiM"><span data-usfm="ISA.14.13" class="ChapterContent_verse__57FIw"><span class="ChapterContent_content__RrUqA">Kosaŋe loka ari naka agolitomei:</span></span></div><div class="ChapterContent_q1__wjdiM"><span data-usfm="ISA.14.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sep 2:15; 2 Ses 2:4.  </span></span><span class="ChapterContent_content__RrUqA"> Adokari kuju adepar amukurur naka idouon;</span></span></div><div class="ChapterContent_q1__wjdiM"><span data-usfm="ISA.14.14" class="ChapterContent_verse__57FIw"><span class="ChapterContent_content__RrUqA">Aputokin ka Je loejai kuju kakuj.’</span></span></div><div class="ChapterContent_q1__wjdiM"><span data-usfm="ISA.14.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 47:8; Esk 28:8,9; Mat 11:23; Asw 12:23.  </span></span><span class="ChapterContent_content__RrUqA"> Konye kikokororio kiton Okatwak,</span></span></div><div class="ChapterContent_q1__wjdiM"><span data-usfm="ISA.14.15" class="ChapterContent_verse__57FIw"><span class="ChapterContent_content__RrUqA">Atutubeta nukokwap nuka aipany.</span></span></div><div class="ChapterContent_q1__wjdiM"><span data-usfm="ISA.14.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Ŋul lukianyunete jo kiŋanyanakinete akonye,</span></span></div><div class="ChapterContent_q1__wjdiM"><span data-usfm="ISA.14.16" class="ChapterContent_verse__57FIw"><span class="ChapterContent_content__RrUqA">Kirereete jo, kobalas ebe,</span></span></div><div class="ChapterContent_q1__wjdiM"><span data-usfm="ISA.14.16" class="ChapterContent_verse__57FIw"><span class="ChapterContent_content__RrUqA">‘Lopelo tope lokitamarani akwap,</span></span></div><div class="ChapterContent_q1__wjdiM"><span data-usfm="ISA.14.16" class="ChapterContent_verse__57FIw"><span class="ChapterContent_content__RrUqA">Lokijaŋijaŋi ajakanuto:</span></span></div><div class="ChapterContent_q1__wjdiM"><span data-usfm="ISA.14.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Lokitarauni akwap amodiŋ,</span></span></div><div class="ChapterContent_q1__wjdiM"><span data-usfm="ISA.14.17" class="ChapterContent_verse__57FIw"><span class="ChapterContent_content__RrUqA">Loketiyakini ireriake;</span></span></div><div class="ChapterContent_q1__wjdiM"><span data-usfm="ISA.14.17" class="ChapterContent_verse__57FIw"><span class="ChapterContent_content__RrUqA">Lomam abu koosik ienanake aboŋor bukec?’</span></span></div><div class="ChapterContent_q1__wjdiM"><span data-usfm="ISA.14.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ikabakan kere luka atekerin, kes kere,</span></span></div><div class="ChapterContent_q1__wjdiM"><span data-usfm="ISA.14.18" class="ChapterContent_verse__57FIw"><span class="ChapterContent_content__RrUqA">Ejotooros kaibuses,</span></span></div><div class="ChapterContent_q1__wjdiM"><span data-usfm="ISA.14.18" class="ChapterContent_verse__57FIw"><span class="ChapterContent_content__RrUqA">Ŋolituŋanan kotogoke.</span></span></div><div class="ChapterContent_q1__wjdiM"><span data-usfm="ISA.14.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Konye jo kicakario kailitikon kwape atenut naelaitai, Konapite lukatwak, luecumucumutai kekileŋ,</span></span></div><div class="ChapterContent_q1__wjdiM"><span data-usfm="ISA.14.19" class="ChapterContent_verse__57FIw"><span class="ChapterContent_content__RrUqA">Luijesaros kiton amor nuka aipany;</span></span></div><div class="ChapterContent_q1__wjdiM"><span data-usfm="ISA.14.19" class="ChapterContent_verse__57FIw"><span class="ChapterContent_content__RrUqA">Kwape kates naicakacakao.</span></span></div><div class="ChapterContent_q1__wjdiM"><span data-usfm="ISA.14.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Mam imorikikini kakes kanukio,</span></span></div><div class="ChapterContent_q1__wjdiM"><span data-usfm="ISA.14.20" class="ChapterContent_verse__57FIw"><span class="ChapterContent_content__RrUqA">Naarai imudiar akonikwap,</span></span></div><div class="ChapterContent_q1__wjdiM"><span data-usfm="ISA.14.20" class="ChapterContent_verse__57FIw"><span class="ChapterContent_content__RrUqA">Iar ikonituŋa,</span></span></div><div class="ChapterContent_q1__wjdiM"><span data-usfm="ISA.14.20" class="ChapterContent_verse__57FIw"><span class="ChapterContent_content__RrUqA">Mam elimorio aur naka ikeswamak nueroko ikar kere.</span></span></div><div class="ChapterContent_q1__wjdiM"><span data-usfm="ISA.14.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:5; Yob 18:19; Mat 23:35.  </span></span><span class="ChapterContent_content__RrUqA"> Kitemokisi aario naka ikedwe</span></span></div><div class="ChapterContent_q1__wjdiM"><span data-usfm="ISA.14.21" class="ChapterContent_verse__57FIw"><span class="ChapterContent_content__RrUqA">Kanuka numam adolit nuka lukapapakec;</span></span></div><div class="ChapterContent_q1__wjdiM"><span data-usfm="ISA.14.21" class="ChapterContent_verse__57FIw"><span class="ChapterContent_content__RrUqA">Tetere mam enyounete, irumete akwap,</span></span></div><div class="ChapterContent_q1__wjdiM"><span data-usfm="ISA.14.21" class="ChapterContent_verse__57FIw"><span class="ChapterContent_content__RrUqA">Ilelebete ireria akwap kere.</span></span></div><div class="ChapterContent_p__dVKHb"><span data-usfm="ISA.14.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 14:10; Awa 10:7.  </span></span><span class="ChapterContent_content__RrUqA"> Ebala EJAKAIT loka ajoresio ebe, “Anyoikini eoŋ kes,” ebala EJAKAIT ebe, “Abilari koBabulon ekiror ka aatoŋot, okoku ka okoku loka okoku.” </span></span><span data-usfm="ISA.14.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ebala EJAKAIT loka ajoresio ebe, “Etarauni airumet naka eeoc, ka ataparin nuka akipi: apiari da kigweren luka amudiar,”</span></span></div><div class="ChapterContent_q1__wjdiM"><span data-usfm="ISA.14.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 10:5-34; Nak 1:1–3:19; Sep 2:13-15.  </span></span><span class="ChapterContent_content__RrUqA"> Eyapoik EJAKAIT loka ajoresio, ebala ebe,</span></span></div><div class="ChapterContent_q1__wjdiM"><span data-usfm="ISA.14.24" class="ChapterContent_verse__57FIw"><span class="ChapterContent_content__RrUqA">“Abeit, kwape aomoomotor, ejaun kwaŋin;</span></span></div><div class="ChapterContent_q1__wjdiM"><span data-usfm="ISA.14.24" class="ChapterContent_verse__57FIw"><span class="ChapterContent_content__RrUqA">Kwape abu kenerunia, etogogoŋi kwaŋin.</span></span></div><div class="ChapterContent_q1__wjdiM"><span data-usfm="ISA.14.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Abilari Eyasuriat kakwapuka,</span></span></div><div class="ChapterContent_q1__wjdiM"><span data-usfm="ISA.14.25" class="ChapterContent_verse__57FIw"><span class="ChapterContent_content__RrUqA">Ecakacakai koroŋanaka:</span></span></div><div class="ChapterContent_q1__wjdiM"><span data-usfm="ISA.14.25" class="ChapterContent_verse__57FIw"><span class="ChapterContent_content__RrUqA">Elemar akejookot kamakec,</span></span></div><div class="ChapterContent_q1__wjdiM"><span data-usfm="ISA.14.25" class="ChapterContent_verse__57FIw"><span class="ChapterContent_content__RrUqA">Abwokonike da kokeperinikec.”</span></span></div><div class="ChapterContent_q1__wjdiM"><span data-usfm="ISA.14.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Ŋin ŋes ainerun nainerunitai kakwap kere:</span></span></div><div class="ChapterContent_q1__wjdiM"><span data-usfm="ISA.14.26" class="ChapterContent_verse__57FIw"><span class="ChapterContent_content__RrUqA">Ŋin ŋes akan naerioro mama ejaas atekerin kere.</span></span></div><div class="ChapterContent_q1__wjdiM"><span data-usfm="ISA.14.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Siit 20:6; Yob 40:8; Isa 23:9; Yer 4:28.  </span></span><span class="ChapterContent_content__RrUqA"> Naarai EJAKAIT loka ajoresio ŋes inerunit,</span></span></div><div class="ChapterContent_q1__wjdiM"><span data-usfm="ISA.14.27" class="ChapterContent_verse__57FIw"><span class="ChapterContent_content__RrUqA">Iŋai da itapalauni?</span></span></div><div class="ChapterContent_q1__wjdiM"><span data-usfm="ISA.14.27" class="ChapterContent_verse__57FIw"><span class="ChapterContent_content__RrUqA">Erioro akekan, iŋai da inyakakini?</span></span></div><div class="ChapterContent_m__3AINJ"><span data-usfm="ISA.14.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 16:20; 2 Siit 28:27.  </span></span><span class="ChapterContent_content__RrUqA"> Kokaru loatwania ekabaka Akas kojaun abwokon na ebe:</span></span></div><div class="ChapterContent_q1__wjdiM"><span data-usfm="ISA.14.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 47:1-7; Esk 25:15-17; Yok 4:4-8; Amo 1:6-8.  </span></span><span class="ChapterContent_content__RrUqA"> “Sirikiyalamikin, ijo Pilisitia kere,</span></span></div><div class="ChapterContent_q1__wjdiM"><span data-usfm="ISA.14.29" class="ChapterContent_verse__57FIw"><span class="ChapterContent_content__RrUqA">Naarai abila ebela lokiinomi:</span></span></div><div class="ChapterContent_q1__wjdiM"><span data-usfm="ISA.14.29" class="ChapterContent_verse__57FIw"><span class="ChapterContent_content__RrUqA">Naarai kotoma aliasit naka emun elomuni asigirikoloŋ,</span></span></div><div class="ChapterContent_q1__wjdiM"><span data-usfm="ISA.14.29" class="ChapterContent_verse__57FIw"><span class="ChapterContent_content__RrUqA">Aurike da eraun emun loesarani loeporitoi.</span></span></div><div class="ChapterContent_q1__wjdiM"><span data-usfm="ISA.14.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Enyami yenikiyai yenika lokican, Eperi da yenilwaritoi kainapakina:</span></span></div><div class="ChapterContent_q1__wjdiM"><span data-usfm="ISA.14.30" class="ChapterContent_verse__57FIw"><span class="ChapterContent_content__RrUqA">Aari eoŋ aliasitikon kebeli, Eario aatoŋotokon.</span></span></div><div class="ChapterContent_q1__wjdiM"><span data-usfm="ISA.14.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kibwolol, ijo erut, Komony, ijo ere;</span></span></div><div class="ChapterContent_q1__wjdiM"><span data-usfm="ISA.14.31" class="ChapterContent_verse__57FIw"><span class="ChapterContent_content__RrUqA">Kocalar ijo Pilisitia kere;</span></span></div><div class="ChapterContent_q1__wjdiM"><span data-usfm="ISA.14.31" class="ChapterContent_verse__57FIw"><span class="ChapterContent_content__RrUqA">Naarai elomuni apuru kari naka agolitomei,</span></span></div><div class="ChapterContent_q1__wjdiM"><span data-usfm="ISA.14.31" class="ChapterContent_verse__57FIw"><span class="ChapterContent_content__RrUqA">Kwabo emamei yenepaari korioŋetakec.”</span></span></div><div class="ChapterContent_q1__wjdiM"><span data-usfm="ISA.14.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="ISA.14.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Aso eboŋokini biai ikiyakia luka ateker?</span></span></div><div class="ChapterContent_q1__wjdiM"><span data-usfm="ISA.14.32" class="ChapterContent_verse__57FIw"><span class="ChapterContent_content__RrUqA">Ebe, “Abu EJAKAIT kibwaik apetetait naka Sion,</span></span></div><div class="ChapterContent_q1__wjdiM"><span data-usfm="ISA.14.32" class="ChapterContent_verse__57FIw"><span class="ChapterContent_content__RrUqA">Ŋes ekuianarete luereitai luka ikeruna kotomakec.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isaia 14<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=ISA.14">Learn More About Ebaibuli</a></div>