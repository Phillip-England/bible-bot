<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikisila 5</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DEU.5" class="ChapterContent_chapter__uvbXo">
         <div class="ChapterContent_label__R2PLt">5</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DEU.5.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Konyarau Musa Isirael kere, kotema kes atiar, “Jjo ba Isirael, kiira ikisila ka itubesia lualimokini akiikus lolo, tetere isisiaete kes, kosodete airic aiswamaenen. </span></span><span data-usfm="DEU.5.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:5; 24:7,8; Ikis 4:23; Bur 8:6-13; 9:19-23.</span></span><span class="ChapterContent_content__RrUqA"> Abu EJAKAIT Ewokodeke kitutukik oni koKoreb. </span></span><span data-usfm="DEU.5.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 13:17; Bur 8:9.</span></span><span class="ChapterContent_content__RrUqA"> Mam EJAKAIT abu kitutukik lukapapaawok aitutuket ŋin, konye oni, oni lukija ne kere lukijari lolo. </span></span><span data-usfm="DEU.5.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:9,19; 20:22; Ikis 4:33,36; 34:10.</span></span><span class="ChapterContent_content__RrUqA"> Abu EJAKAIT kiner kayes kiteos komoru kokidiŋ kakim, </span></span><span data-usfm="DEU.5.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 19:16; 20:21; Mar 16:48; Sab 106:23; Yer 30:21; Gal 3:19; Bur 12:18,19; Any 24:2.</span></span><span class="ChapterContent_content__RrUqA"> (Abwoi eoŋ kokidiŋ EJAKAIT ka yes kapak kaŋin, aitodikin yes akirot naka EJAKAIT: naarai ikuriaka yesi akim, mam ipotu kodokasi moru,) ebe,</span></span></div><div class="ChapterContent_p__dVKHb"><span data-usfm="DEU.5.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:2; Leb 26:1; Ikis 6:4; Sab 81:10.  </span></span><span class="ChapterContent_content__RrUqA"> “‘Arai eoŋ EJAKAIT Ekonideke, loketolomuni jo kakwap nako Misiri, kotogo loka ebulesene.</span></span></div><div class="ChapterContent_p__dVKHb"><span data-usfm="DEU.5.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:3.  </span></span><span class="ChapterContent_content__RrUqA"> “‘Sirijaenena kicedekesio nabarai EOŊ.</span></span></div><div class="ChapterContent_p__dVKHb"><span data-usfm="DEU.5.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:1; Ikis 4:15-18; 27:15; Any 20:4; Sab 97:7; Asw 17:29.  </span></span><span class="ChapterContent_content__RrUqA"> “Sirikisub adioput naegerer, karaida asima naka ibore kere yenejai kuju toma akuj, karaida yenejai kwap toma alup, karaida yenejai toma akipi nuejaas kwap kalup: </span></span><span data-usfm="DEU.5.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:6-7; Mar 14:18; Ikis 7:9-10.</span></span><span class="ChapterContent_content__RrUqA"> Sirikikukonokin kes, karaida aijaanakin kes: naarai EOŊ EJAKAIT Ekonideke arai Edeke lokekolo, edopet kodwe numam adolit nuka lukapapaakec, kiton atur nakiwuniet ka nakiwononet naka ŋul kalukalaito eoŋ; </span></span><span data-usfm="DEU.5.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 32:18; Dan 9:4; 1 Yok 1:7.</span></span><span class="ChapterContent_content__RrUqA"> Ido etimi ilukumin luka ituŋa lukaminas eoŋ koricito akaicorakineta.</span></span></div><div class="ChapterContent_p__dVKHb"><span data-usfm="DEU.5.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 19:12; Any 20:7; Yak 5:12; Mat 5:33.  </span></span><span class="ChapterContent_content__RrUqA"> “Sirilimit atai ekiror loka EJAKAIT Ekonideke; naarai mam EJAKAIT isikai aitetelekar akirot, ŋin yenelimit atai ekekiror.</span></span></div><div class="ChapterContent_p__dVKHb"><span data-usfm="DEU.5.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 16:23-30; 31:12-14; Any 20:8; Nek 13:31.  </span></span><span class="ChapterContent_content__RrUqA"> “‘Koricite apaaran nakasabato, aitalaun ŋes, kwape kicorakinia jo EJAKAIT Ekonideke. </span></span><span data-usfm="DEU.5.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:12; 31:15; 34:21; 35:2; Leb 23:3; Esk 20:12.</span></span><span class="ChapterContent_content__RrUqA"> Kitaaritoi apaarasia akanykape, kiswama akoniswamisio kere; </span></span><span data-usfm="DEU.5.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 2:2; Any 16:29; Bur 4:4.</span></span><span class="ChapterContent_content__RrUqA"> Konye do apaaran nakikanyetekaarei ŋes asabato naka EJAKAIT Ekonideke: apaaran ŋin sirikiswama adioswam kere, ijo, ka okokukon, ka akokukon, ka ekonikejaanakinan, ka akonikejaanakinan, ka ekonimoŋ, ka akonisigiria, ka ikonibaren kere, ka imoit yenejai orekon; tetere ekonikejaanakinan ka akonikejaanakinan iyeŋete kwape kajo. </span></span><span data-usfm="DEU.5.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kiitu ijo ebe irai kolo ijo ebulesit kakwap nako Misiri, kitolom EJAKAIT Ekonideke jo kakan nakagogoŋ, ka akan naerioro: kanuka ŋun kicorakinit EJAKAIT Ekonideke jo airic apaaran nakasabato.</span></span></div><div class="ChapterContent_p__dVKHb"><span data-usfm="DEU.5.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 27:16; Mat 15:4; 19:19; Mk 7:10; 10:19; Luk 18:20; Pes 6:2,3; Leb 19:3; Kol 3:20; Ikis 4:40.  </span></span><span class="ChapterContent_content__RrUqA"> “Koyonitenenei papakon ka totokon, kwape kicorakinia jo EJAKAIT Ekonideke: tetere akonipaarasia iyatakinos, tetere da ijaun ejok kakwap nakiinakini EJAKAIT Ekonideke.</span></span></div><div class="ChapterContent_p__dVKHb"><span data-usfm="DEU.5.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 9:6; Leb 24:17; Mat 5:21; 19:18; Mk 10:19; Luk 18:20; Rom 13:9; Yak 2:11.  </span></span><span class="ChapterContent_content__RrUqA"> “Siriarenenei.</span></span></div><div class="ChapterContent_p__dVKHb"><span data-usfm="DEU.5.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 20:10; Mat 5:27; 19:18; Mk 10:19; Luk 18:20; Rom 13:9; Yak 2:11.  </span></span><span class="ChapterContent_content__RrUqA"> “‘Karaida adotenen.</span></span></div><div class="ChapterContent_p__dVKHb"><span data-usfm="DEU.5.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 19:11; Mat 19:18; Mk 10:19; Luk 18:20; Rom 13:9.  </span></span><span class="ChapterContent_content__RrUqA"> “‘Karaida akokoenen.</span></span></div><div class="ChapterContent_p__dVKHb"><span data-usfm="DEU.5.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 23:1; Mat 19:18; Mk 10:19; Luk 18:20; 1 Ika 21:10.  </span></span><span class="ChapterContent_content__RrUqA"> ““Karaida asabanakin ikoniidunyet,</span></span></div><div class="ChapterContent_p__dVKHb"><span data-usfm="DEU.5.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 7:7; 13:9; Mik 2:2; Kbk 2:9; Luk 12:15; Gal 5:14.  </span></span><span class="ChapterContent_content__RrUqA"> “Karaida aiŋobelenen aberu naka eidunyetekon; karaida eimiel etogo loka eidunyetekon, alupoke, arai ekekejaanakinan, arai akekejaanakinan, ekemonŋ arai akesigiria, arai ibore kere yenerai yenika eidunyetekon.’</span></span></div><div class="ChapterContent_p__dVKHb"><span data-usfm="DEU.5.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Bur 12:18-19; Any 24:12.  </span></span><span class="ChapterContent_content__RrUqA"> “Abu EJAKAIT kolimok ekodetekus kere akiro ŋun keporoto loepol komoru kokidiŋ kakim, kodou, ka amuton naajesi cucucuc: mam abu kiyatak ace da. Abu kiwadik kes amor aarei, kainak eoŋ; </span></span><span data-usfm="DEU.5.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kosodi naipupunioto yesi eporoto kokidiŋ kamuton, konoki akim komoru, ipotu kikunyut neajai eoŋ, ikapolok kere luka atekerinikus, ka imakiokus; </span></span><span data-usfm="DEU.5.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kotemasi yesi atiar, “Koany, kitodik EJAKAIT Ewokodeke oni akeibuses ka akepolou, kipupu da ekeporoto kokidiŋ kakim: kijenu lolo ebe ineras Edeke kituŋanan, ido ejari. </span></span><span data-usfm="DEU.5.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kanukinyo do kitwakia isio? Naarai kinyamaari sio akim na naepol: kitwaki arai kiipupu bobo eporoto loka EJAKAIT Ewokodeke. </span></span><span data-usfm="DEU.5.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:33.</span></span><span class="ChapterContent_content__RrUqA"> Naarai iŋai yenejai akuan, yenikepupunit eporoto loka Edeke lokajaran inera kokidiŋ kakim, kwape kipupunio oni, kosodi aijar? </span></span><span data-usfm="DEU.5.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 12:19.</span></span><span class="ChapterContent_content__RrUqA"> Kikunyak ijo, kopup kere nuetemari EJAKAIT Ewokodeke: kosodi ijo alimokin sio kere nukilimonokini EJAKAIT Ewokodeke; kipupuni isio, kiswamai da.’</span></span></div><div class="ChapterContent_p__dVKHb"><span data-usfm="DEU.5.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.5.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">“Abu EJAKAIT kopup eporoto loka akirokus, nakilimokiniata eoŋ; katema EJAKAIT eoŋ atiar, ‘Apup eporoto loka akiro nuka ituŋa kalu, nukilimokis jo: alimut ejok ŋun kere nuenerata. </span></span><span data-usfm="DEU.5.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 32:29; Sab 81:13; Isa 48:18; Yer 44:4; Mat 23:37; Luk 19:42; 2 Kor 5:20; 6:1; 7:1; Bur 12:25; Ikis 11:1; Sab 119:1-5; Luk 11:28; Yok 15:14; Apu 22:14.</span></span><span class="ChapterContent_content__RrUqA"> Bala ti kojaenena etau loikoni nen kotomakec, kayoŋito eoŋ, koricito akaicorakineta tiritir, tetere ejaunos ejok ka ikecedwe ikar kere! </span></span><span data-usfm="DEU.5.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kolot kolimok kes ebe, “Koboŋosi yesi owemanakus.” </span></span><span data-usfm="DEU.5.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mal 4:4; Gal 3:19.</span></span><span class="ChapterContent_content__RrUqA"> Konye ijo, kobwo kane, kalimokini jo aicorakineta kere, ka ikisila, ka itubesia, luisisianakini ijo kes, tetere iswamaenenete kes kakwap naainakini kes airum.’ </span></span><span data-usfm="DEU.5.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 17:20; 28:14; Yos 1:7; 23:6; Awa 4:27.</span></span><span class="ChapterContent_content__RrUqA"> Kanuka ŋun iricete aswam kwape kicorakinia yes EJAKAIT Ekusideke: mam ipaarete akan nakoteten karaida nakokediany. </span></span><span data-usfm="DEU.5.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 10:12; Sab 119:6; Lim 8:12; Yer 7:23; Luk 1:6; 1 Tim 4:8; Ikis 4:40; 12:25,28; 22:7; Pes 6:3.</span></span><span class="ChapterContent_content__RrUqA"> Ilosenenete koroictin kere lukorak yes EJAKAIT Ekusideke, tetere ijarete, ijaunos ejok, iyatakinos da akusipaarasia kakwap nairumete.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikisila 5<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DEU.5">Learn More About Ebaibuli</a></div>