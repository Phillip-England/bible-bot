<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikisila 11</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DEU.11" class="ChapterContent_chapter__uvbXo">
         <div class="ChapterContent_label__R2PLt">11</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DEU.11.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sek 3:7.  </span></span><span class="ChapterContent_content__RrUqA"> “Kanuka ŋun kominenena EJAKAIT Ekonideke, koricite akekirot, ka ikisilake, ka itubesiake, ka aicorakinetake apaarasia kere. </span></span><span data-usfm="DEU.11.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kojenutu do yesi lolo: naarai mam enera kidwekus lumam ejenunito, lumam eanyunito da alecor naka EJAKAIT Ekusideke, akepolou, akanike nakagogoŋ, ka akekan naerioro, </span></span><span data-usfm="DEU.11.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 7:8–12:13.</span></span><span class="ChapterContent_content__RrUqA"> Aanyunetake, ka aswamisioke, nuabu kiswamak Parao ekabaka loko Misiri, ka akwapuke kere, koMisiri; </span></span><span data-usfm="DEU.11.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:28.</span></span><span class="ChapterContent_content__RrUqA"> Nuabu kiswamak ajore naka Misiri, ibalasinikec ka agalinikec: kwape abu korapiaria kes kakip nuka Aŋolol Nakareŋan nakidapitotor yes, kwape amudiaria EJAKAIT kes, kiton lolo; </span></span><span data-usfm="DEU.11.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Nuabu kiswamak yes kamodiŋ, kiton naidolunioto aibois na; </span></span><span data-usfm="DEU.11.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 16:1,31-32; Sab 106:17.</span></span><span class="ChapterContent_content__RrUqA"> Nuabu kiswamak Datan ka Abiram, odwe luka Eliab, okoku loka Reuben; kwape abu akwap kooŋaria akeituk, kiliko kes, ka ikaliakec, ka iwemanakec, ka ŋinibore kere yenejari yenatuparit kes, koIsirael kere: </span></span><span data-usfm="DEU.11.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Konye aanyut akusikonye aswam kere naepol naeswama EJAKAIT.</span></span></div><div class="ChapterContent_p__dVKHb"><span data-usfm="DEU.11.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.11.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 1:6,7.  </span></span><span class="ChapterContent_content__RrUqA"> “Kanuka ŋun koricito aicorakinet kere nakecorak yes lolo, tetere igogoŋioros, kolomasi airum akwap, naidokarete airum; </span></span><span data-usfm="DEU.11.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:40; 5:16; Awa 3:1,26; 10:27; Any 3:8.</span></span><span class="ChapterContent_content__RrUqA"> Tetere iyatakinos akusipaarasia kakwap naabu EJAKAIT kiyapoik lukapapaakus ainakin kes ka akeceur, akwap naeleleete akile ka esik. </span></span><span data-usfm="DEU.11.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 14:18.</span></span><span class="ChapterContent_content__RrUqA"> Naarai akwap nailosi ijo airum, mam eputos kakwap nako Misiri, nailomuniata yesi, naibu koyeik ikinyomokon, naibu kobukonok akipi kakejekon, kwape amana naka idiasio; </span></span><span data-usfm="DEU.11.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 8:7.</span></span><span class="ChapterContent_content__RrUqA"> Konye akwap naidokarete yesi airum, erai akwap naka iukon ka aditon, emasi da akipi nuka akiru naka akuj: </span></span><span data-usfm="DEU.11.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:3.</span></span><span class="ChapterContent_content__RrUqA"> Akwap naidari EJAKAIT Ekonideke; esesenete ŋes akonye nuka EJAKAIT Ekonideke, amear kageunet naka ekaru kiton osaŋe loka ekaru.</span></span></div><div class="ChapterContent_p__dVKHb"><span data-usfm="DEU.11.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.11.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:3-5; Ikis 7:12-16; 28:1-14; 6:17; 2 Ses 3:5.  </span></span><span class="ChapterContent_content__RrUqA"> “Kosodi kanen arai kipupoto yesi kojokan aicorakinetaka nukecorak yes lolo, aminenena EJAKAIT Ekusideke, aijaanakin ŋes kekusitau kere ka aijarakus kere, </span></span><span data-usfm="DEU.11.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:4; Ikis 28:12; Yok 2:23; Yak 5:7.</span></span><span class="ChapterContent_content__RrUqA"> Ainakini do akwapukus akiru kotoma apakike, akiru naka aiporo, ka akiru naka akamu, tetere ituki akimakon, ka ebinokon, ka akinyetekon. </span></span><span data-usfm="DEU.11.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 104:14; Yok 2:19.</span></span><span class="ChapterContent_content__RrUqA"> Ainakini da imanikoriakon inya kanuka ibarenekon, ido inyami kimonikin. </span></span><span data-usfm="DEU.11.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 31:27.</span></span><span class="ChapterContent_content__RrUqA"> Kocoito, kinyeis ikusitauon amodio, kosodete apaar, aijaanakin icedekesio aima kes; </span></span><span data-usfm="DEU.11.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 6:15; 1 Ika 8:35; 2 Siit 6:26; 7:13.</span></span><span class="ChapterContent_content__RrUqA"> Kosodi anyunyura naka EJAKAIT ainepun aluikin yes, agolokin akuj tetere emameun akiru, tetere mam akusikwap ebwaŋuni akeraito; kosodete yesi atwakare atipet kakwap naejok nakiinakini EJAKAIT yes.</span></span></div><div class="ChapterContent_p__dVKHb"><span data-usfm="DEU.11.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.11.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 6:6-9.  </span></span><span class="ChapterContent_content__RrUqA"> “Kanuka ŋun ibwaikinete akiroka nu otauonokus ka aijarakus; koenanakisi kes akaninikus araun aanyunet, kotorokinito da kokidiŋ oreetakus. </span></span><span data-usfm="DEU.11.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 22:6.</span></span><span class="ChapterContent_content__RrUqA"> Kisisianakis kes ikusidwe, kinerenena da kes, iboienenei kotogokon, ilosenenei korot, iperenenei, inyoununei da. </span></span><span data-usfm="DEU.11.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Kbk 2:2.</span></span><span class="ChapterContent_content__RrUqA"> Kiwadikaenenei da ategerio nukotogokon, koruteikon da: </span></span><span data-usfm="DEU.11.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 3:2; 4:10; Sab 72:5; 89:29.</span></span><span class="ChapterContent_content__RrUqA"> Tetere akusipaarasia ka apaarasia nuka idwekus iyatakinos kakwap naabu EJAKAIT kiyapoik lukapapaakus ainakin, kwape apaarasia nuka akuj kokuju kakwap, </span></span><span data-usfm="DEU.11.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 6:17.</span></span><span class="ChapterContent_content__RrUqA"> Naarai arai kidunyakis yesi aricit aicorakinet na kere nakecorak yes aiswamaenen; aminenena EJAKAIT Ekusideke, alosenen korotinike kere, aimorikikin kaŋes; </span></span><span data-usfm="DEU.11.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:38; 9:1.</span></span><span class="ChapterContent_content__RrUqA"> Ŋes do ireŋearia EJAKAIT atekerin ŋun kere kakonyenekus, irumete do yesi atekerin nuepolok nuegogoŋ da adepar yes. </span></span><span data-usfm="DEU.11.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:3-5; 14:9; Age 15:18; Any 23:31; Mar 34:3.</span></span><span class="ChapterContent_content__RrUqA"> Ŋiniibois naicakete akusikeje eraun nakus: anyoun kamodiŋ, ka Lebanon, anyoun kocor, ecor Eupurat, kiton aŋolol nakoto, ŋes eraun eikorukus. </span></span><span data-usfm="DEU.11.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:24; Any 23:27.</span></span><span class="ChapterContent_content__RrUqA"> Emameun etuŋanan loepedori abwoikin yes: ibwaikini EJAKAIT Ekusideke etasurokus ka ailiilikus akwap kere naicakete yesi, kwape kilimokinia.</span></span></div><div class="ChapterContent_p__dVKHb"><span data-usfm="DEU.11.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.11.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 30:1.  </span></span><span class="ChapterContent_content__RrUqA"> “Koany, ebwaikini mamakus lolo arereŋ ka ekenit; </span></span><span data-usfm="DEU.11.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:2.</span></span><span class="ChapterContent_content__RrUqA"> Arereŋ, arai kipupoto aicorakineta nuka EJAKAIT Ekusideke nukecorak yes lolo: </span></span><span data-usfm="DEU.11.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 28:15.</span></span><span class="ChapterContent_content__RrUqA"> Ekenit da, arai kiŋeroto apupun aicorakineta nuka EJAKAIT Ekusideke, kosodete apaar korot lokecorak yes lolo, atupar icedekesio, lumam yes ijenunito.</span></span></div><div class="ChapterContent_p__dVKHb"><span data-usfm="DEU.11.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.11.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 27:11-14; Yos 8:33-35.  </span></span><span class="ChapterContent_content__RrUqA"> “Kosodi nakitolomaria jo EJAKAIT Ekonideke akwap nailosi airum, ibwaikini arereŋ moru Gerisim, ka ekenit da moru Eba!’ </span></span><span data-usfm="DEU.11.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Mere ejaas kesi okekwa loka Yorodan, kiŋaren kerot kama elomari akoloŋ, kakwap naka Ikanaanin luiboiete koAraba, naitei Giligal, eiduny kiluan luka More? </span></span><span data-usfm="DEU.11.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Naarai idokete yesi Yorodan alomar airum akwap nakiinakinit EJAKAIT Ekusideke, irumete ŋes, iboikinos da nen. </span></span><span data-usfm="DEU.11.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kidarenenete aitodol ikisila kere ka itubesia luebwaik akonyenekus lolo.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikisila 11<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DEU.11">Learn More About Ebaibuli</a></div>