<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikisila 2</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DEU.2" class="ChapterContent_chapter__uvbXo">
         <div class="ChapterContent_label__R2PLt">2</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DEU.2.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 21:4.  </span></span><span class="ChapterContent_content__RrUqA"> “Kasodete aibelokin kaloto modiŋ korot loebei Aŋolol Nakareŋan, kwape kabalar EJAKAIT eoŋ: kerimosi emoru Seir apaarasia nuipu. </span></span><span data-usfm="DEU.2.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Katema EJAKAIT eoŋ atiar, </span></span><span data-usfm="DEU.2.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">‘Irimosi eroŋat lo apaarasia nuipu: kibelokinos ari naka agolitomei. </span></span><span data-usfm="DEU.2.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 36:8.</span></span><span class="ChapterContent_content__RrUqA"> Kicorak ijo ituŋa ebe, Itorete oikor loka ikusiinacan idwe luka Esau, luiboiete koSeir; kikuriakaros kesi yes: aso ca kocoito noi: </span></span><span data-usfm="DEU.2.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 36:8; Ikis 32:8; Yos 24:4; 2 Siit 20:10-12; Sab 115:3; 135:5,6; Dan 4:32,35; Asw 17:26.</span></span><span class="ChapterContent_content__RrUqA"> Sirikiŋolopata kakes; naarai mam kainakini yes akecekwap, mam karaida nepeicakakini etau loka akeju bon, naarai ainak Esau moru Seir airum. </span></span><span data-usfm="DEU.2.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Igwelete inyamat lunyaman kapesan kamakec; igwelete da akipi numatan kapesan kamakec. </span></span><span data-usfm="DEU.2.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Naarai kisirereŋit EJAKAIT Ekonideke jo kaswam kere naka akanikon; abu ŋesi kojenu alositekon kamodiŋ kana nakos: ajaenena EJAKAIT Ekonideke kajo ikar lu akaisaoŋon; amamei ibore yenibu kipuda.’ </span></span><span data-usfm="DEU.2.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:26; 2 Ika 14:22; 16:6.</span></span><span class="ChapterContent_content__RrUqA"> Kwaŋin katuboros kaneejaas iinacanawok idwe luka Esau, luiboiete koSeir, anyoun korot loka Araba, anyoun koElat, ka Esion-geber.</span></span></div><div class="ChapterContent_p__dVKHb"><span data-usfm="DEU.2.8" class="ChapterContent_verse__57FIw"><span class="ChapterContent_content__RrUqA">“Kebelokinos ketoro orot loka amodiŋ naka Moab. </span></span><span data-usfm="DEU.2.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:37; Mar 21:28; Sab 83:8.</span></span><span class="ChapterContent_content__RrUqA"> Katema EJAKAIT eoŋ atiar, ‘Sirikitunyunyurik Moab, karaida aitoŋolop kes kojie: naarai mam kainakini yes airum akekwap; naarai ainak idwe luka Lot airum Ar.’ </span></span><span data-usfm="DEU.2.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 14:5; Mar 13:22; Ikis 9:2.</span></span><span class="ChapterContent_content__RrUqA"> (Apotu Iemim kiboioto kanen sek, ituŋa luapolok, kipu, koojak bala Inakaim: </span></span><span data-usfm="DEU.2.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Amaikinitai ŋul Irepaim, kwape Inakaim; konye enyarito Imoabin kes Iemim. </span></span><span data-usfm="DEU.2.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 14:6; 36:20; 1 Siit 1:38-42.</span></span><span class="ChapterContent_content__RrUqA"> Eboioto Ikorin da koSeir sek, konye kirumata idwe luka Esau aiboisikec; komudiasi kes kakonyenekec, kiboikinos aiboisikec; kwape eswamakinia Isirael akwap naka airumeteke, naainakini EJAKAIT kes.) </span></span><span data-usfm="DEU.2.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">‘Aso konyoutu do, kodokata aguurut Sered.’ Kipou kadokata aguurut Sered. </span></span><span data-usfm="DEU.2.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:28-35; 26:64; 32:11; Sab 78:33; 90:3-9; Ikis 1:34,35; Esk 20:15.</span></span><span class="ChapterContent_content__RrUqA"> Apaarasia nukinyounio oni koKades-barunea, aitodol nakidokia aguurut Sered, emwaasi ikar akaisauni ka lukanykauni; aitodol naadaunor atur kere naka ituŋa lukajiok koidukurun, kwape eyapoikinitor EJAKAIT kes. </span></span><span data-usfm="DEU.2.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 5:6-11; 7:13; Sab 95:10,11; 106:26; Bur 3:11-19; 4:1-5.</span></span><span class="ChapterContent_content__RrUqA"> Bobo da aluikinit akan naka EJAKAIT kes, amudiar kes koidukurun, aitodol naadaunotor.</span></span></div><div class="ChapterContent_p__dVKHb"><span data-usfm="DEU.2.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.2.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">“Kosodi kanen ketwaka ituŋa kere lukajiok, kodaunos da kotuŋa, </span></span><span data-usfm="DEU.2.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Katema EJAKAIT eoŋ atiar, </span></span><span data-usfm="DEU.2.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">‘Itori ijo lolo Ar, oikor loka Moab: </span></span><span data-usfm="DEU.2.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 19:38; 14:5.</span></span><span class="ChapterContent_content__RrUqA"> Naikunyakinia neejaas idwe luka Amon, sirikitunyunyurik kes, karaida aitoŋolop: naarai mam kainakini jo airum akwap naka idwe luka Amon: naarai ainak idwe luka Lot airum ŋes.’ </span></span><span data-usfm="DEU.2.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">(Ŋin da emaikinitai akwap naka Irepaim: eboioto Irepaim kanen sek; konye enyarito Imorain kes Isamsumim; </span></span><span data-usfm="DEU.2.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Ituŋa luapolok, kipu, koojak bala Inakaim; konye abu EJAKAIT komudia kes kakonyenekec: kirumata kesi, kiboikinos aiboisikec: </span></span><span data-usfm="DEU.2.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 36:8; Yob 12:23.</span></span><span class="ChapterContent_content__RrUqA"> Kwape abu ŋesi kiswamakinia idwe luka Esau, luiboiete koSeir, naamudiaria Ikorin kakonyenekec; kirumata kesi, kiboikinos aiboisikec kiton lolo: </span></span><span data-usfm="DEU.2.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 13:3; Yer 25:20; Sep 2:4; Age 10:14; Amo 9:7.</span></span><span class="ChapterContent_content__RrUqA"> Iabim da lueboiete koreria kiton Gasa, apotu Ikaputorim lualomunete koKaputor komudiasi kes, kiboikinos aiboisikec.) </span></span><span data-usfm="DEU.2.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:13,14; Tub 11:18.</span></span><span class="ChapterContent_content__RrUqA"> ‘Konyoutu, koloto, kitoroto aditot naka Arunon; koany, ainak Sikon Emorait, ekabaka loka Kesibon ka akwapuke akanikon: kogeutu airum ŋes, koŋolopata kitijioto ŋes. </span></span><span data-usfm="DEU.2.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 15:14; Ikis 11:25; Yos 2:9.</span></span><span class="ChapterContent_content__RrUqA"> Ageun lolo ebwaikini etasurokon ka ailiilikon otuŋa luejaas kwap kakuj kere, luepupunete akirokon, kosodete amaran ka ariebakin kanukon.’</span></span></div><div class="ChapterContent_p__dVKHb"><span data-usfm="DEU.2.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.2.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 20:10; Est 9:30.  </span></span><span class="ChapterContent_content__RrUqA"> “Abu kejuka ikiyakia anyoun kamodiŋ naka Kedemot mama ejai Sikon ekabaka loka Kesibon kakiro nuka ainapakin, ebe, </span></span><span data-usfm="DEU.2.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:21; Tub 11:19.</span></span><span class="ChapterContent_content__RrUqA"> ‘Kisiikinai ketor akwapukon: aderi erot lokapolon, mam apaari akan nakoteten karaida nakokediany. </span></span><span data-usfm="DEU.2.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 20:19.</span></span><span class="ChapterContent_content__RrUqA"> Kitwegeli ijo eoŋ inyamat lunyaman kapesan; ka akipi da numatan kapesan: kisiikinai ketor aitor kakeje; </span></span><span data-usfm="DEU.2.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 23:3; Tub 11:17.</span></span><span class="ChapterContent_content__RrUqA"> Kwape apotu idwe luka Esau luiboiete koSeir ka Imoabin luiboiete koAr keswamakiniata; aitodol naadokia Yorodan alomar akwap nakiinakinit EJAKAIT Ekosideke sio.’ </span></span><span data-usfm="DEU.2.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 21:23; Yos 11:19,20; Any 4:21; Kos 4:17; Yak 1:13-15.</span></span><span class="ChapterContent_content__RrUqA"> Konye mam Sikon ekabaka loka Kesibon abu kisiik oni aitor akwapuke: naarai abu EJAKAIT Ekonideke kitogogoŋ ekemoyo, kitininik eketau, tetere ijaikini ŋes akanikon, kwape ejaar lolo. </span></span><span data-usfm="DEU.2.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Katema EJAKAIT eoŋ atiar, ‘Koany, ageu aijaikin jo Sikon ka akekwap: kogeu airum, tetere irumi akekwap.’ </span></span><span data-usfm="DEU.2.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kosodi Sikon alomun asurokin oni, ŋes ka iketuŋa kere, ejie koYakas. </span></span><span data-usfm="DEU.2.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 23:31; Ikis 7:2; 20:16; Sab 135:10-12; 136:18-20; Ikis 29:7.</span></span><span class="ChapterContent_content__RrUqA"> Kijaik EJAKAIT Ewokodeke ŋes mamawok; kadanyata ŋes ka odweke, ka ituŋake kere. </span></span><span data-usfm="DEU.2.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 27:28; Mar 21:2,3; Ikis 7:2,26; Yos 7:11; 8:25,26; 9:24; 11:14; 1 Sam 15:3-9.</span></span><span class="ChapterContent_content__RrUqA"> Kerumata ireriake kere kapak kaŋin, kamudiasi cut ŋolire loeboioto ituŋa kotoma, ka aŋor ka ludidik; mam kipou kedeutu idio kakesi: </span></span><span data-usfm="DEU.2.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Dimarai kipou kanatutu ibaren, ka lunatan lukinatuni koreria lukipou kerumata. </span></span><span data-usfm="DEU.2.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:12; 4:48; Yos 13:9; Sab 44:3.</span></span><span class="ChapterContent_content__RrUqA"> Anyoun koAroer, loejai ariri naka aditot naka Arunon, kore da loejai aditot, kiton Gilead, amamei ere lokiwojakinit oni: abu EJAKAIT Ewokodeke kijaik kere mamawok: </span></span><span data-usfm="DEU.2.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 32:22; Mar 21:24; Ikis 3:16.</span></span><span class="ChapterContent_content__RrUqA"> Dimarai akwap naka idwe luka Amon ŋes mam yes ikunyakinete; ariri kere naka ecor Yabok, ka ireria luka akwap nakiukon, ka neabu EJAKAIT Ewokodeke kitikok oni.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikisila 2<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DEU.2">Learn More About Ebaibuli</a></div>