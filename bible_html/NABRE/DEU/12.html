<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikisila 12</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DEU.12" class="ChapterContent_chapter__uvbXo">
         <div class="ChapterContent_label__R2PLt">12</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DEU.12.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 4:10; 1 Ika 8:40; Gal 6:9.  </span></span><span class="ChapterContent_content__RrUqA"> “Lu kes ikisila ka itubesia luidarenenete aitodol kakwap nakiinak EJAKAIT, Edeke loka lukapapaakus airum, apaarasia kere nuijariata yesi kakwap. </span></span><span data-usfm="DEU.12.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:33; 2 Ika 16:4; 17:10,11; Yer 3:6.</span></span><span class="ChapterContent_content__RrUqA"> Komudiasi aiboisio kere nuejaanakiniata atekerin nuirumete yesi ikecedekesio, koroŋan lueojak, koukon, kokwap da naka ŋolikitoi kaloepesit: </span></span><span data-usfm="DEU.12.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:5; Mar 33:52; Tub 2:2; Any 23:13; Sab 16:4; Sek 13:2.</span></span><span class="ChapterContent_content__RrUqA"> Kotiyanakis itemwanakec, komunyumunyata ipirinokec, kicweata Aserimikec: kojepejepata aputosia nuegerer nuka idekesiokec; komudiasi ekecekiror kaibois kaŋin. </span></span><span data-usfm="DEU.12.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Konye sirikiswamakis kwaŋin EJAKAIT Ekusideke. </span></span><span data-usfm="DEU.12.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 26:2; Yos 9:27; 1 Ika 8:29; 2 Siit 7:12; Sab 78:68.</span></span><span class="ChapterContent_content__RrUqA"> Konye aibois naeseuni EJAKAIT Ekusideke aibwaikin ekekiror katekerinikus kere, komoenenete aiboisike, koponenenete nen: </span></span><span data-usfm="DEU.12.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:3; Ikis 14:22.</span></span><span class="ChapterContent_content__RrUqA"> Koyaŋaununete nen ainakinetakus nuicweio, ka asubanakus, ka lukitomonetakus, ka ainakinet naedakio naka akusikan, ka aiyaposiokus, ka ainakinetakus nuka akote, ka ikiyaik luka isipaninikus luka aituk ka luka amerekekin: </span></span><span data-usfm="DEU.12.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:26; Leb 23:40; Lim 3:12; 5:18.</span></span><span class="ChapterContent_content__RrUqA"> Konyamenenete kanen kakonyen nuka EJAKAIT Ekusideke, kolakanaros kotoma kaŋinibore kayeniswamaete, yesi ka ikaliakus, nakisirereŋio EJAKAIT yes. </span></span><span data-usfm="DEU.12.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Siriswamaete iboro kere lukiswamai oni kane lolo, ŋinituŋanan luedolito kakonyeneke: </span></span><span data-usfm="DEU.12.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Naarai eroko yes kedolo aiyeŋun ka airumet nakiinakinit yes EJAKAIT Ekusideke. </span></span><span data-usfm="DEU.12.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye kidokata Yorodan, kiboikinos da akwap nakisurumi yes EJAKAIT Ekusideke, kisiyeŋun yes kaneejaas lukasurupokus kere lukilukunito, kosodete iboikinos da inapakina; </span></span><span data-usfm="DEU.12.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:23; 15:20; 16:2; Yos 18:1; 1 Ika 8:29; Sab 78:68; 87:2.</span></span><span class="ChapterContent_content__RrUqA"> Kosodi kanen iyaŋaunete kere lukecorak yes aibois naeseuni EJAKAIT Ekusideke aisiboikin ekekiror; ainakinetakus nuicweio, ka asubanakus, lukitomonetakus, ka ainakinet naedakio naka akanikon, ka aiyaposiokus kere nuseuna nuiyapoikinete EJAKAIT: </span></span><span data-usfm="DEU.12.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 10:9; 14:29.</span></span><span class="ChapterContent_content__RrUqA"> Kolakanaros kakonyen nuka EJAKAIT Ekusideke, yes ka ikusidwe lusap ka lupesur, ka ikusikejaanakinak, ka akusikejaanakinak ka Elebit loejai orekon, naarai emamei ŋes akorakinet karaida airumet kamakus. </span></span><span data-usfm="DEU.12.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:4.</span></span><span class="ChapterContent_content__RrUqA"> Kocoite ebe mam iinakini ainakinetekon naicweio kaŋiniibois naianyuni: </span></span><span data-usfm="DEU.12.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Konye kaibois naeseuni EJAKAIT kotoma adiopet katekerinikus, iinakini kanen ainakinetakon nuicweio, nen da iswamaenena kere nukecorakini jo.</span></span></div><div class="ChapterContent_p__dVKHb"><span data-usfm="DEU.12.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.12.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 9:3; Ikis 14:5; 15:22.  </span></span><span class="ChapterContent_content__RrUqA"> “Konye ipedori aiar ka ainyam akiriŋ koruteikon kere, kwape ejaunor eipud kere loka etaukon, kwape kisirereŋio EJAKAIT Ekonideke jo: epedorete lumam elaete ka luelaete da ainyam ŋin, kwape amori, ka amiam. </span></span><span data-usfm="DEU.12.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 9:4; Leb 7:26-27; 17:10-14; 19:26; Ikis 15:23; 1 Sam 14:33,34; Asw 15:20,29.</span></span><span class="ChapterContent_content__RrUqA"> Konye sirinyamenenete aokot; kobukonorete kwap bala akipi. </span></span><span data-usfm="DEU.12.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Sirikinyamak oruteikon yenikitomonet yenika akimakon, ka ebinokon, ka akinyetekon, karaida ikiyaik luka isipaninikon luka aituk ka luka amerekekin, karaida aiyapositikon kere naiyapoi, karaida ainakinetakon nuka akote, karaida ainakinet naedakio naka akanikon; </span></span><span data-usfm="DEU.12.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:23; Lim 3:12,13; 5:18-20.</span></span><span class="ChapterContent_content__RrUqA"> Konye konyamak kes akonyen nuka EJAKAIT Ekonideke kaibois naeseuni EJAKAIT Ekonideke, ijo ka okokukon, ka akokukon, ka ekejaanakinanikon, ka akejaanakinanikon, ka Elebit loejai orekon: kolakanar kakonyen nuka EJAKAIT Ekonideke kotoma kanuiswamai kere. </span></span><span data-usfm="DEU.12.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:27.</span></span><span class="ChapterContent_content__RrUqA"> Kocoite kinyek aijal Elebit apaarasia kere nuiboionono ijo kakwap.</span></span></div><div class="ChapterContent_p__dVKHb"><span data-usfm="DEU.12.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.12.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 15:18; 28:14; Any 34:24; Ikis 11:24; 19:8.  </span></span><span class="ChapterContent_content__RrUqA"> “Naitalalaaria EJAKAIT Ekonideke eikorukon, kwape kisumunio jo, kosodi ijo atemar atiar, ‘Anyami akiriŋ “naarai imiela ekonitau ainyam akiriŋ; ipedori ainyam akiriŋ kwape ejaar eimiel loka ekonitau. </span></span><span data-usfm="DEU.12.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Arai elwana kaneijai ijo aibois naeseuni EJAKAIT Ekonideke aibwaikin ekekiror, iari do yenika esipanikon loka aituk arai loka amerekekin, lokiinak EJAKAIT jo, kwape kecorakinia jo, inyamakini oruteikon, kwape ejaar eimiel loka ekonitau. </span></span><span data-usfm="DEU.12.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kwape enyamere amori ka amiam, inyami ijo da ŋun kwaŋin: lumam elaete ka luelaete da enyamete ŋun kopone ediopet. </span></span><span data-usfm="DEU.12.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 17:10-14; Age 9:4.</span></span><span class="ChapterContent_content__RrUqA"> Konye kitogogoŋ na ebe mam inyamete aokot: naarai aokot ŋes aijar; sirikinyam aijar nepepe kakiriŋ. </span></span><span data-usfm="DEU.12.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Sirinyamenenei kes; kobukonori kwap bala akipi. </span></span><span data-usfm="DEU.12.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:40; Isa 3:10; Any 15:26; Ikis 13:18; 1 Ika 11:38.</span></span><span class="ChapterContent_content__RrUqA"> Sirinyamenenei kes; tetere ijaun ejok, ka idwekon lukitupanakinete, naiswamaa ijo nuedolito kakonyen nuka EJAKAIT. </span></span><span data-usfm="DEU.12.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 21:22,24; Mar 5:9,10; 18:19.</span></span><span class="ChapterContent_content__RrUqA"> Konye koyaŋanari iborokon lukalaunak luijaatar, ka aiyaposiokon, kolot aibois naeseuni EJAKAIT. </span></span><span data-usfm="DEU.12.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 1:5-13; 17:11.</span></span><span class="ChapterContent_content__RrUqA"> Iinakini ainakinetakon nuicweio, akiriŋ ka aokot kotem loka EJAKAIT Ekonideke: ebukokinio aokot nuka asubanakon otem loka EJAKAIT Ekonideke, inyami ijo akiriŋ. </span></span><span data-usfm="DEU.12.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 25:12,13; Awa 1:33; 3:1-4; Lim 8:12.</span></span><span class="ChapterContent_content__RrUqA"> Kidarenene kopupununei akiro nu kere nukecorak jo, tetere ijaun ejok ka ikonidwe lukitupanakinete jo ikar kere, naiswamaa nuejok nuedolito da kakonyen nuka EJAKAIT Ekonideke,</span></span></div><div class="ChapterContent_p__dVKHb"><span data-usfm="DEU.12.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.12.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 23:23; Yos 23:4; Sab 78:55.  </span></span><span class="ChapterContent_content__RrUqA"> “Naemudiaria EJAKAIT Ekonideke atekerin kakonyenekon, nuilosi ijo airum, kosodi ijo airum kes, iboikin da akwapukec; </span></span><span data-usfm="DEU.12.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kocoite jo kinyek alokio atupari kes kemudiar kes kakonyenekon; kinyek aiŋitun idekesiokee ebe, ‘Jjaanakinete atekerin nu ikecedekesio biai? Keswama eoŋ da kwape kwaŋin.’ </span></span><span data-usfm="DEU.12.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:3,26-30; 2 Ika 17:15; 2 Siit 33:2; 36:14; Yer 32:35.</span></span><span class="ChapterContent_content__RrUqA"> Sirikiswamak kwaŋin EJAKAIT Ekonideke: naarai eswamakis ikecedekesio nuketal kere kaneejai EJAKAIT, nuelait ŋesi; naarai icweanakinete ikecedwe lusap ka lupesur mama ejaas idekesiokec.</span></span></div><div class="ChapterContent_p__dVKHb"><span data-usfm="DEU.12.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.12.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 4:2; Apu 22:18-19; Yos 1:7; Awa 30:6.  </span></span><span class="ChapterContent_content__RrUqA"> “Ŋinikirot kere nakecorakini yes, ŋipeŋin iricete aiswamaenen: sirikiyatakis ace, karaida aiŋoŋoor ace.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikisila 12<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DEU.12">Learn More About Ebaibuli</a></div>