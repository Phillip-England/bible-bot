<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ikisila 28</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="DEU.28" class="ChapterContent_chapter__uvbXo">
         <div class="ChapterContent_label__R2PLt">28</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="DEU.28.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 11:13-17; Any 15:26; Leb 26:3; Sab 106:3; 111:10; Isa 1:19; 3:10; Yer 11:4; 12:16; 1 Siit 14:2; Rom 2:10.  </span></span><span class="ChapterContent_content__RrUqA"> “Kosodi kanen arai kipup ijo kojokan eporoto loka EJAKAIT Ekonideke airic aiswamaenen aicorakinetake kere nukecorak jo lolo, kitopoloori EJAKAIT Ekonideke jo adepar atekerin kere nuka akwap: </span></span><span data-usfm="DEU.28.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sek 1:6.</span></span><span class="ChapterContent_content__RrUqA"> Epote da arereŋesio nu kere mamakon, kidolokinete jo, arai kipup ijo eporoto loka EJAKAIT Ekonideke. </span></span><span data-usfm="DEU.28.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 128:1,4; Age 39:5.</span></span><span class="ChapterContent_content__RrUqA"> Kisirereŋio jo kore, kisirereŋio da komanikor. </span></span><span data-usfm="DEU.28.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 22:17; 1 Tim 4:8.</span></span><span class="ChapterContent_content__RrUqA"> Isirereŋio aur naka akonikuan, ka araito nuka alupokon, ka aur naka ibarenikon, eiyas loka aitukukon ka ludidik luka esipanikon. </span></span><span data-usfm="DEU.28.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Isirereŋio editakon ka amotikon nakigures. </span></span><span data-usfm="DEU.28.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 121:8.</span></span><span class="ChapterContent_content__RrUqA"> Isirereŋio nailomununia, kisirereŋio da nailomanaria.</span></span></div><div class="ChapterContent_p__dVKHb"><span data-usfm="DEU.28.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 22:38.  </span></span><span class="ChapterContent_content__RrUqA"> “Edanyi EJAKAIT lukasurupokon lukinyoikinete jo kakonyenekon: elomunete asurokin jo korot ediopet, ekerete kakonyenekon korotin ikanykaarei, </span></span><span data-usfm="DEU.28.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 25:21; Awa 3:10; Ikis 15:10.</span></span><span class="ChapterContent_content__RrUqA"> Icorakini EJAKAIT arereŋ odulaakon, ka aswamisiokon kere nuiswamaenenei; kisirereŋi ŋesi jo kakwap nakiinakinit EJAKAIT Ekonideke. </span></span><span data-usfm="DEU.28.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 17:7; Any 19:5; Isa 1:26; 62:12; Tit 2:14.</span></span><span class="ChapterContent_content__RrUqA"> Kiticasi EJAKAIT yes araun ituŋake lukalaunak kwape kiyapoikinio yes; arai iricito yesi aicorakineta nuka EJAKAIT Ekusideke alosenen korotinike. </span></span><span data-usfm="DEU.28.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 7:14.</span></span><span class="ChapterContent_content__RrUqA"> Eanyunete ituŋa kere luka akwap ebe kimaikinitai ekiror loka EJAKAIT; kiyoŋete jo. </span></span><span data-usfm="DEU.28.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 10:22.</span></span><span class="ChapterContent_content__RrUqA"> Itupui EJAKAIT ajokisiokon, kaur naka akuanakon, aur da naka ibarenikon, araito da nuka alupokon, kakwap naabu EJAKAIT kiyapoik lukapapaakon ainakin jo. </span></span><span data-usfm="DEU.28.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yak 1:18.</span></span><span class="ChapterContent_content__RrUqA"> Kiŋaikini EJAKAIT jo aiŋadisike naejok ainakin akwapukon akiru kapakike, aisirereŋ aswam kere naka akonikan: iyuununei atekerin nuipu, konye mam jo iyuun kamakec. </span></span><span data-usfm="DEU.28.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kiinakini EJAKAIT ijo araun ekaliŋan konye mere ekerikakinan; ijaun ijo kuju bon, mam ijaun kwap; arai kipup ijo aicorakineta nuka EJAKAIT Ekonideke, nukecorak ijo lolo airic aiswamaenen; </span></span><span data-usfm="DEU.28.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:7; 2 Ika 22:2; Awa 4:27.</span></span><span class="ChapterContent_content__RrUqA"> Komam ipaari ainyein adio kakiro nukecorak yes lolo, apaar teten arai kediany, atupar icedekesio aijaanakin kes.</span></span></div><div class="ChapterContent_p__dVKHb"><span data-usfm="DEU.28.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:14; Aku 2:17; Dan 9:11; Mal 2:2; Rom 2:8,9.  </span></span><span class="ChapterContent_content__RrUqA"> “Konye kereka, arai mam jo ipupuni eporoto loka EJAKAIT Ekonideke airic aiswamaenen aicorakinetake kere ka ikisilake nukecorak jo lolo; kibunokinete jo ikenito lu kere, kidolokinete da. </span></span><span data-usfm="DEU.28.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kikenio jo kore, kikenio jo komanikor. </span></span><span data-usfm="DEU.28.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Ikenio editakon ka amotikon nakigures. </span></span><span data-usfm="DEU.28.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 3:1; Kbk 3:17.</span></span><span class="ChapterContent_content__RrUqA"> Ikenio aur naka akuanakon, ka araito nuka alupokon, eiyas loka aitukukon, ka ludidik luka esipanikon. </span></span><span data-usfm="DEU.28.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kikenio jo nailomununia, kikenio da nailomanaria.</span></span></div><div class="ChapterContent_p__dVKHb"><span data-usfm="DEU.28.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 3:33; Sek 5:3,4; Mal 2:2; Sab 80:16; Isa 30:17; 51:20.  </span></span><span class="ChapterContent_content__RrUqA"> “Kijukakini EJAKAIT jo iken, aiticaneta, ka airetakin kotoma aswamisiokon kere, aitodol nakimudiarere jo, aitodol da naiolioro ijo atipet; kanuka aronis naka aswamisiokon, nukijalia ijo eoŋ. </span></span><span data-usfm="DEU.28.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:25; Mar 14:12; Yer 16:4; 24:10; Amo 4:10; Mat 24:7.</span></span><span class="ChapterContent_content__RrUqA"> Kitulanari EJAKAIT jo aitodol nakimudiaria jo kakwap nailomari airum. </span></span><span data-usfm="DEU.28.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:16.</span></span><span class="ChapterContent_content__RrUqA"> Kidanyi EJAKAIT jo keluera, ka ekamidi, ka abuun, ka amwanis naepol, ka ekileŋ, ka ekure, ka airouroun; kibwapete jo aitodol naiolioro. </span></span><span data-usfm="DEU.28.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Akujukon da naejai kuju akoukon eraun aisinit, ka alup nuejaas kwapukon eraunos asuat. </span></span><span data-usfm="DEU.28.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">ltuluori EJAKAIT akiru naka akwapukon apua ka asiŋei: kibunokinete jo kokuju, aitodol nakimudiarere jo.</span></span></div><div class="ChapterContent_p__dVKHb"><span data-usfm="DEU.28.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:17; Ikis 32:30; Isa 30:17; Yer 15:4; 24:9; Esk 23:46.  </span></span><span class="ChapterContent_content__RrUqA"> “Kidanyi EJAKAIT jo kakonyen nuka lukasurupokon: ilomari korot ediopet asurokin kes, ikeri korotin ikanykaarei kakonyenekec: iraun etasuro kama ejaas ajakanuto kere nuka akwap. </span></span><span data-usfm="DEU.28.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Eraun atesikon akiriŋ naka akweny kere, ka itiaŋ luka akwap, emamuun yenetwarari kes. </span></span><span data-usfm="DEU.28.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 9:9; 15:26; 1 Sam 5:6; Sab 78:66.</span></span><span class="ChapterContent_content__RrUqA"> Kitedeki EJAKAIT jo abusio nuka Misiri, ka ajimii, ka ijip, ka aipii, numam ipedori aŋaleun. </span></span><span data-usfm="DEU.28.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kitedeki EJAKAIT jo ikerep, ka amudukanut, ka arieŋun naka etau: </span></span><span data-usfm="DEU.28.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Ituriaitoi paaran, kwape eturiaitor emuduk kamuton, komam ikerianar koponesiokon: kiroikinio kiŋasio jo duc, emamuun yenikitajari jo, </span></span><span data-usfm="DEU.28.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 31:10; Yer 8:10.</span></span><span class="ChapterContent_content__RrUqA"> Isineri ijo apese, konye eperete ecetuŋanan kaŋes: iduki ijo etogo, konye mam iboikini toma: irai emanikor loka emusabibu, konye mam inyami araitoke. </span></span><span data-usfm="DEU.28.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Eario emoŋokon kakonyenekon, konye mam jo inyami ŋes: kidemario asigiriakon kakonyenekon kadeden, konye mam kinyakakinio: einakinio lukasurupokon amerekekinikon, emamuun yenikitajari jo, </span></span><span data-usfm="DEU.28.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ekorakinio icetuŋa ikonidwe lusap ka lupesur kosesenete akonikonye, konye itegete kanuka aimuit kes apaaran kere: ido kimamikinete jo nuipedori aswam. </span></span><span data-usfm="DEU.28.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:16; Yer 5:17.</span></span><span class="ChapterContent_content__RrUqA"> Enyami ateker namam jo ijeni araito nuka alupokon, ka aitaaritoikon; konye kiroikinio jo kicikakinitete duc: </span></span><span data-usfm="DEU.28.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kikerepikini ijo kanuka nueanyunete akonikonye. </span></span><span data-usfm="DEU.28.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ibwaikini EJAKAIT abusio nueroko noi: akuŋinikon, ka akejenekon, numam ipedori aŋaleun, ageun kotau loka akejukon kiton osiaduk loka akoukon.</span></span></div><div class="ChapterContent_p__dVKHb"><span data-usfm="DEU.28.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Ika 17:4; 24:12,14; Yer 39:1; 2 Siit 33:1; 36:1; Yer 16:13.  </span></span><span class="ChapterContent_content__RrUqA"> “Kiyaŋaari EJAKAIT jo, ka ekabakakon loidakakini ayait jo, mama ejai ateker namam jo ijeni, ijo ka lukapapaakon, ijaanakini kaŋina idekesio ice akito ka amor. </span></span><span data-usfm="DEU.28.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:7,8; Yer 24:9; 25:9; Sek 8:13; Sab 44:14.</span></span><span class="ChapterContent_content__RrUqA"> Iraun aumokinet, ka awarag, ka ikienis kotuŋa kere lukireŋeikini EJAKAIT jo. </span></span><span data-usfm="DEU.28.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 6:15; Kag 1:6; Any 10:4; Yok 1:4.</span></span><span class="ChapterContent_content__RrUqA"> Iyei ikinyom luipu omanikor, konye isakun idis; naarai enyami emaase kes. </span></span><span data-usfm="DEU.28.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Irai amanat nuka emusabibu icapi kes konye mam imasi ebino, karaida aideŋ araito; naarai enyami ekurut kes </span></span><span data-usfm="DEU.28.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Ejaunos iseitunin oikorunokon kere, konye mam inyonyoikin akinyetekec naarai edounenete araito nuka eseitunikon. </span></span><span data-usfm="DEU.28.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 52:28.</span></span><span class="ChapterContent_content__RrUqA"> Iwurie idwe lusap ka lupesur konye mam eraunos lukon; naarai eŋatario. </span></span><span data-usfm="DEU.28.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Enyamiari emaase ikitokon kere ka araito nuka alupokon. </span></span><span data-usfm="DEU.28.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Iyatanakini emoit loejai mamakon adokari kuju adepar jo; iyatanakini ijo aidoor kwap. </span></span><span data-usfm="DEU.28.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 9:7; Aku 1:5.</span></span><span class="ChapterContent_content__RrUqA"> Kiyuununei ŋes jo, konye mam jo iyuuni ŋes: eraun ŋesi ekaliŋan, ka jo da ekerikakinan </span></span><span data-usfm="DEU.28.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Kibunokinete jo ikenito ŋul kere, kibwapete jo, kidolokinete jo, aitodol nakimudiarere jo; naarai mam ibu kopup eporoto loka EJAKAIT Ekonideke airic aicorakinetake ka ikisilake luabu kicorak jo: </span></span><span data-usfm="DEU.28.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 26:10; Isa 8:18; Esk 5:15; 14:8.</span></span><span class="ChapterContent_content__RrUqA"> Eraunos kaneijai ijo aanyunet ka aumokinet, kaneejai aurikon da ikar kere.</span></span></div><div class="ChapterContent_p__dVKHb"><span data-usfm="DEU.28.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Nek 9:35-37.  </span></span><span class="ChapterContent_content__RrUqA"> “Naarai mam ijaanakinit EJAKAIT Ekonideke kailel, kaiyalama naka etau, kanuka aidiles naka iboro kere: </span></span><span data-usfm="DEU.28.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 47:6; Yer 27:12; 28:14; Mat 11:29.</span></span><span class="ChapterContent_content__RrUqA"> Kanuka ŋun ijaanakini ijo lukasurupokon luijukuni EJAKAIT asurokin jo, koriebi eteŋei, kojakite akur kimujalal, kipuda iboro kere: idokokini ajookot naka asuat omurisinikon aitodol nakimudiaria joo </span></span><span data-usfm="DEU.28.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 5:15; 6:22,23; Luk 19:43; Yer 48:40; 49:22; Aku 4:19; Esk 17:3; Kos 8:1.</span></span><span class="ChapterContent_content__RrUqA"> Eyaŋauni EJAKAIT ateker kama elwana asurokin jo, anyoun kosaŋe loka akwap, kwape eporitor emorukaalet, ateker namam jo ijenuni akeŋajep. </span></span><span data-usfm="DEU.28.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 8:23; 2 Siit 36:17; Isa 47:6.</span></span><span class="ChapterContent_content__RrUqA"> Ateker naededeŋ akekonyen, namam epod imakio karaida aitim ludidik: </span></span><span data-usfm="DEU.28.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 1:7; 62:8; Yer 5:15-17.</span></span><span class="ChapterContent_content__RrUqA"> Enyami aur naka ibarenikon, ka araito nuka alupokon, aitodol nakimudiarere: mam ŋes kinyeinia jo akima, arai ebino arai akinyet, arai eiyas loka aitukukon, karaida ludidik luka esipanikon aitodol nakimudiaria jo. </span></span><span data-usfm="DEU.28.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 25:1; Yer 37:8; Mat 22:7.</span></span><span class="ChapterContent_content__RrUqA"> Kirigauni jo koruteikon kere, aitodol naetiyaikinotor arwatatinikon nueojak nuebwaitai, nuibu komuno, anatar akwapukon kere: kirigauni jo koruteikon kere nakiinak EJAKAIT Ekonideke jo. </span></span><span data-usfm="DEU.28.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:29; 2 Ika 6:28,29; Yer 19:9; Aku 2:20; 4:10; Luk 21:23.</span></span><span class="ChapterContent_content__RrUqA"> Inyami ijo aur naka akonikuan, akiriŋ naka idwekon lusap ka lupesur lukiinak EJAKAIT Ekonideke jo; kirigaunitete, kicikakinitete, kanekicikakinete lukasurupokon jo. </span></span><span data-usfm="DEU.28.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Etuŋanan loenonok kotomakus, loijamamai eraun loitei onaceke kakoŋu naerono, ka aberu naka atorobuke, ka Iuideun: kodweke luideikina ŋes: </span></span><span data-usfm="DEU.28.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Komam einakini idio kakesi akiriŋ naka idweke luenyami ŋesi, naarai emamei yenideikina ŋes; kirigaunitete, kicikakinitete kanekicikakinete lukasurupokon jo koruteikon kere. </span></span><span data-usfm="DEU.28.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_content__RrUqA">Aberu naenonok naijamamai kotomakus, namam tiketamaki aicakakin akekeju alup kanuka aijamamake ka anonokuke, itei ŋesi okilenike loka atorobuke, ka okokuke ka akokuke kakoŋu naerono; </span></span><span data-usfm="DEU.28.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 6:28-29; Aku 4:10.</span></span><span class="ChapterContent_content__RrUqA"> Ka aŋasiepeke naelomuni kakejeke, ka ikedwe lueuruuni; naarai enyami kes kaiyeiyea kanuka eipud iboro kere: kirigaunitete, kicikakinitete, kanekicikakinete lukasurupokon jo koruteikon</span></span></div><div class="ChapterContent_p__dVKHb"><span data-usfm="DEU.28.57" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="DEU.28.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 6:3; Sab 99:3; Isa 57:15; 29:23; Mal 1:14; Sab 20:1; 83:18; Isa 42:8; Mal 2:3; 4:2; Pil 2:10.  </span></span><span class="ChapterContent_content__RrUqA"> “Arai mam irici aitodol akiro kere nuka ikisila lu luiwadikatai oitabo lo tetere iyoŋi ekiror lo lokaibuses loeyoŋitai, EJAKAIT Ekonideke; </span></span><span data-usfm="DEU.28.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 9:7,9; Aku 1:9,12; 4:12; Dan 9:12; 2 Siit 21:12-15.</span></span><span class="ChapterContent_content__RrUqA"> Kijukakini EJAKAIT jo aiticaneta nukaumokin, ka aiticaneta nuka akoniwur, aiticaneta nukos, nuedaunete apak naepol, ka adekesia nueroko noi, nuedaunete apak naepol. </span></span><span data-usfm="DEU.28.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_content__RrUqA">Kiinuni bobo jo adekesia kere nuko Misiri, nuibu koyoŋ; kidoŋete jo. </span></span><span data-usfm="DEU.28.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_content__RrUqA">Ŋinideka da, ka ŋiniiticanet, namam iwadikatai oitabo loka ikisila kalu, kiinuni EJAKAIT jo kes, aitodol nakimudiarere jo. </span></span><span data-usfm="DEU.28.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Nek 9:23.</span></span><span class="ChapterContent_content__RrUqA"> Isalete yesi ikidioko, kwabo iraas kolo yesi kwape aacer nuka akuj kanuka aipues; naarai mam ipotu kopupoto eporoto loka EJAKAIT Ekusideke. </span></span><span data-usfm="DEU.28.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 62:5; Yer 32:41; Mik 7:18; Sep 3:17; Luk 15:6,10; Awa 1:26; Isa 1:24.</span></span><span class="ChapterContent_content__RrUqA"> Kosodi kanen, kwape esiyalamikinitor EJAKAIT aiswamakin yes nukajokak, ka aitupuu yes; isiyalamikini kwaŋin EJAKAIT aitoolior yes, ka amudiar yes; kilemario do yes kakwap nailomarete airum. </span></span><span data-usfm="DEU.28.64" class="ChapterContent_verse__57FIw"><span class="ChapterContent_label__R2PLt">64</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:33; Nek 1:8; Yer 16:13.</span></span><span class="ChapterContent_content__RrUqA"> Kisiarakini EJAKAIT jo otuŋa kere, ageun kosaŋe ediopet loka akwap kiton osaŋe ece loka akwap; ijaanakini idekesio ice kaŋina, lumam lem ijenunit, ijo karaida lukapapaakon, kes akito ka amor. </span></span><span data-usfm="DEU.28.65" class="ChapterContent_verse__57FIw"><span class="ChapterContent_label__R2PLt">65</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 8:9; Isa 57:21; Esk 5:12,17; Amo 9:4; Leb 26:36.</span></span><span class="ChapterContent_content__RrUqA"> Mam jo idumuni aijamam kotoma atekerin ŋun, emameikini da akonikeju aibworar: konye ijaikini EJAKAIT jo kaŋina etau loemarani, ka akonye nuitegete, ka etau loitururwei: </span></span><span data-usfm="DEU.28.66" class="ChapterContent_verse__57FIw"><span class="ChapterContent_label__R2PLt">66</span><span class="ChapterContent_content__RrUqA">Ibuonokini noi kanuka aijarakon; ikurianari kuare ka paaran, mam imuno akoniijar: </span></span><span data-usfm="DEU.28.67" class="ChapterContent_verse__57FIw"><span class="ChapterContent_label__R2PLt">67</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 7:4.</span></span><span class="ChapterContent_content__RrUqA"> Itemari tupuruc ebe, ‘Tiejok arai kerai eboŋ!’ Eboŋ da itemari ebe, ‘Tiejok arai kerai tupuruc!’ kanuka akurian naka etaukon naikurianaror, ido kanuka nueanyunete akonikonye. </span></span><span data-usfm="DEU.28.68" class="ChapterContent_verse__57FIw"><span class="ChapterContent_label__R2PLt">68</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 44:7; Kos 8:13; 9:3.</span></span><span class="ChapterContent_content__RrUqA"> Kinyakari EJAKAIT jo Misiri kameerin, korot loabu kalimok jo ebe, ‘Mam bobo ianyuni ŋes’; igwelanaros kaŋina mama ejaas lukasurupokus araun ibulesin ka abulesin, konye emameun ituŋanan yenikigweli yes.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ikisila 28<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=DEU.28">Learn More About Ebaibuli</a></div>