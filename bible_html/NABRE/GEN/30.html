<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 30</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.30" class="ChapterContent_chapter__uvbXo">
         <div class="ChapterContent_label__R2PLt">30</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.30.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 29:31; 37:11; Yob 5:2.  </span></span><span class="ChapterContent_content__RrUqA"> Keanyu Rakel ebe mam eurikinit Yakob idwe, kirum Rakel ekokote kanuka inaeike; kolimok Yakob atiar, “Koinakinai idwe, arai mam kiinakin atwani.” </span></span><span data-usfm="GEN.30.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 16:2; 1 Sam 1:5.</span></span><span class="ChapterContent_content__RrUqA"> Kinep anyunyura naka Yakob, kotema Rakel atiar, “Ajai eoŋ aibois naka Edeke, loimikit akonikoik aur?” </span></span><span data-usfm="GEN.30.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 16:2; 50:23; Yob 3:12.</span></span><span class="ChapterContent_content__RrUqA"> Kotema atiar, “Koany abulesitika Bilika, koloma neejai; tetere idoikini akuninika, kadum eoŋ da idwe kamake.” </span></span><span data-usfm="GEN.30.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:22.</span></span><span class="ChapterContent_content__RrUqA"> Koinak Bilika abulesitike araun akeberu; koloma Yakob neejai. </span></span><span data-usfm="GEN.30.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kopotuu Bilika, kourik Yakob ikoku yenitelepat. </span></span><span data-usfm="GEN.30.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 35:24; 43:1; Aku 3:59.</span></span><span class="ChapterContent_content__RrUqA"> Kotema Rakel atiar, “Katuboki Edeke akirot, eira eporotoka, kainaki da eoŋ ikoku yenitelepat.” Ŋes kemaikinere ekekiror Dan. </span></span><span data-usfm="GEN.30.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kopotuu bobo Bilika abulesit naka Rakel, kourik Yakob ikoku yenitelepat yenikiareit. </span></span><span data-usfm="GEN.30.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 4:13.</span></span><span class="ChapterContent_content__RrUqA"> Kotema Rakel atiar, “Kiwuta kinacika, auta nakagogon, ido epiko.” Komaik ekekiror Naputali.</span></span></div><div class="ChapterContent_p__dVKHb"><span data-usfm="GEN.30.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.30.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Keanyu Lea ebe enyeki kwaŋin aur, koyanau abulesitike Silupa koinak Yakob araun akeberu. </span></span><span data-usfm="GEN.30.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kourik Silupa abulesit naka Lea Yakob ikoku yenitelepat. </span></span><span data-usfm="GEN.30.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kotema Lea atiar, “Kekemer!” Komaik ekekiror Gad.</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">30:11</span><span class="ft">  </span><span class="ft">Gad Apolouke Aikemer.</span></span></span><span class="ChapterContent_content__RrUqA">  </span></span><span data-usfm="GEN.30.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kourik Silupa abulesit naka Lea Yakob ikoku yenitelepat yenikiareit, </span></span><span data-usfm="GEN.30.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 31:28; Luk 1:48.</span></span><span class="ChapterContent_content__RrUqA"> Kotema Lea atiar, “Alakara! Naarai kanyaraenenete apesur nalakara.” Komaik ekekiror Aser.</span></span></div><div class="ChapterContent_p__dVKHb"><span data-usfm="GEN.30.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.30.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Eko 7:13; Age 25:30.  </span></span><span class="ChapterContent_content__RrUqA"> Kolot Reuben kapaarasia nuasakere akima, koany aiduduma kotoma omanikor, koinu totoke Lea. Kosodi Rakel kotema Lea atiar, “Kenainait, koinakinai aiduduma nuka okokukon.” </span></span><span data-usfm="GEN.30.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 16:9.</span></span><span class="ChapterContent_content__RrUqA"> Kolimok ŋes ebe, “Erai akirot naedit jo ademar eoŋ okilenika, ikoto da ademar eoŋ aiduduma nuka ikakoku?” Kotema Rakel atiar, “Ŋes eperio kajo akuare na kanuka aiduduma nuka okokukon.” </span></span><span data-usfm="GEN.30.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kobu Yakob kotoma omanikor eboŋ, koloma Lea aisiriam, kobala ebe, “Kibusakinit alomun mama ajai; naarai abeit kagwelit jo kaiduduina nuka ikakoku.” Kopero kaŋes kakuare kaŋin. </span></span><span data-usfm="GEN.30.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kiira Edeke Lea, kopotuu, kourik Yakob ikoku yenikikanyet yenitelepat. </span></span><span data-usfm="GEN.30.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kotema Lea atiar, “Kainaki Edeke eropitika, naarai abu kainak okilenika abulesitika.” Komaik ekekiror Isakar. </span></span><span data-usfm="GEN.30.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kopotuu bobo Lea, kourik Yakob ikoku yenitelepar yenikikanyetekape. </span></span><span data-usfm="GEN.30.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kiner Lea ebe, “Kainakinit Edeke ainakinet naejok naka adukokinika; natikwana iboienenei do okilenika keoŋ, naarai aurik ŋes idwe lutelepai ikanykape.” Komaik ekekiror Sebulun. </span></span><span data-usfm="GEN.30.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kokau kouru ikoku yenipese, komaik ekekiror Dina. </span></span><span data-usfm="GEN.30.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 8:1; 29:31; 1 Sam 1:19.</span></span><span class="ChapterContent_content__RrUqA"> Kiitu Edeke Rakel, kiira ŋes Edeke kopuko akoikike. </span></span><span data-usfm="GEN.30.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 1:6; Isa 4:1; Luk 1:25.</span></span><span class="ChapterContent_content__RrUqA"> Kopotuu, kouru ikoku yenitelepat: kobala ebe, “Kalema Edeke amorositika.” </span></span><span data-usfm="GEN.30.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:17.</span></span><span class="ChapterContent_content__RrUqA"> Komaik ekekiror Yosep, kobala ebe, “Keyatak Edeke ikoku ice yenitelepat.”</span></span></div><div class="ChapterContent_p__dVKHb"><span data-usfm="GEN.30.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.30.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 18:33; 24:55; 31:55.  </span></span><span class="ChapterContent_content__RrUqA"> Kosodi kedau Rakel aurun Yosep, kotema Yakob Laban atiar, “Kotwarai eoŋ, kalot aiboisika, bukosi. </span></span><span data-usfm="GEN.30.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:20.</span></span><span class="ChapterContent_content__RrUqA"> Koinakinai akanor ka ikadwe, luabu kejaanakinia jo, kalot; naarai iieni aijaanakin naabu kejaanak jo.” </span></span><span data-usfm="GEN.30.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 26:24; 39:3,5; Sab 1:3; Isa 61:9.</span></span><span class="ChapterContent_content__RrUqA"> Kotema Laban ŋes atiar, “Arai ca adumunit asianut kakonyenekon, kopaik ber; naarai aomoom eoŋ ebe abu EJAKAIT kesireren kanukon.” </span></span><span data-usfm="GEN.30.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:15.</span></span><span class="ChapterContent_content__RrUqA"> Kotema ŋes atiar, “Kolimokinai ekoniropit, kainak.” </span></span><span data-usfm="GEN.30.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:6; Mat 24:45; Tit 2:10.</span></span><span class="ChapterContent_content__RrUqA"> Kotema atiar, “Tieni kwape kejaanakinia jo, kwape ajaatar da ikonibaren keoŋ, </span></span><span data-usfm="GEN.30.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Tim 5:8.</span></span><span class="ChapterContent_content__RrUqA"> Naarai ekidioko luajaas kajo eroko eoŋ kebuno, kwana eyatakinos epuaros; abu EJAKAIT kisireren jo kama ameanari eoŋ kere: asa wori bo adumunia eoŋ da lukokaleka?” </span></span><span data-usfm="GEN.30.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kotema atiar, “Kainak inyo?” Kotema Yakob atiar, “Sirikiinak imodiobore; konye arai kiisubak na, ecokienenei bobo ekonisipan ka aidar da. </span></span><span data-usfm="GEN.30.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:8.</span></span><span class="ChapterContent_content__RrUqA"> Etori eoŋ lolo osipanikon kere, kalemanari kanen numerieik kere ka nukomolik, ka nukirionok kere kotoma amerekekin, ka nukomolik, ka numerieik kotoma akinei: ŋun eraunos ekaropit. </span></span><span data-usfm="GEN.30.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 37:6.</span></span><span class="ChapterContent_content__RrUqA"> Kwaŋin itejenun akadolit kanukan kokau, kibu ijo kanuka eropitika loejai kakonyenekon; ŋin kere yenimere yenimeri ka yenikomol yenikotoma akinei, ka lukirionok lukotoma omerekekin, arai kidum kamaka imari ŋin araun ikokwara.” </span></span><span data-usfm="GEN.30.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema Laban atiar, “Koany, akoto kwape ejaar akonikirot.” </span></span><span data-usfm="GEN.30.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kapaaran kaŋin kogelana ikorwa lupusieik ka lukomolik, ka akinei kere numerieik ka nukomolik; ŋinidiopet kere yenikapel, ka lukirionok lukotoma omerekekin, koinak kes akanin nuka ikedwe; </span></span><span data-usfm="GEN.30.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kitooto kes aleŋitoit naka apaarasia auni kidinike ka Yakob: kicokienenei Yakob luedeunos kosipanin luka Laban.</span></span></div><div class="ChapterContent_p__dVKHb"><span data-usfm="GEN.30.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.30.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 31:9.  </span></span><span class="ChapterContent_content__RrUqA"> Kolem Yakob asiepen ka atopocono ka aparisia; kolinilin akito, tetere etakanuni akwaŋis naejai toma akito. </span></span><span data-usfm="GEN.30.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kosipok akito nuabu koliŋilig akonyen nuka isipanin toma alelesia nuka ataparin neamasenenete isipanin; kiwacunete kesi kepotu aimat. </span></span><span data-usfm="GEN.30.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kiwacanakis isipanin akonyen nuka akito, kouriata isipanin nul ipusieik, imerieik, ka ikomolik. </span></span><span data-usfm="GEN.30.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kotiak Yakob komerekekin ludidik, kitesesen isipanin mama ejaas ipusieik, ka lukiriokok kere lukotoma osipan loka Laban; kogela isipaninike awai, mam abu kimorikik osipan leka Laban. </span></span><span data-usfm="GEN.30.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kosodi naewacununiata nukatumak kosipan, kibwaik Yakob akito akonyen nuka esipan kotoma alelesia, tetere iwacunete kaneajaas akito; </span></span><span data-usfm="GEN.30.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Konye arai esenyit esipan, mam ebwaanakini: kwaŋin luasenyito araas luka Laban, luatumito da araas luka Yakob. </span></span><span data-usfm="GEN.30.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:15; Yob 1:3; Lim 2:7; Esk 39:10; Age 13:2; 24:35; 26:13.</span></span><span class="ChapterContent_content__RrUqA"> Konyanyaar etuŋanan noi noi, kojaas kisipanin luepolok, ka abulesin ka ibulesin, ka akaalai ka asigiria.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 30<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.30">Learn More About Ebaibuli</a></div>