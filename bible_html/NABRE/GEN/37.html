<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 37</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.37" class="ChapterContent_chapter__uvbXo">
         <div class="ChapterContent_label__R2PLt">37</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.37.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 36:7.  </span></span><span class="ChapterContent_content__RrUqA"> Kiboiei Yakob kakwap nakolo kiboionono papake, akwap naka Kanaan. </span></span><span data-usfm="GEN.37.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 2:22-24.</span></span><span class="ChapterContent_content__RrUqA"> Na ŋes aur naka Yakob. Nakeraar Yosep loka ikar itomon ka lukanykaarei, ecokicncnei esipan nepepe kikeinacan; kojaenena etelepat nepepe kodwe luka Bilika, ka odwe luka Silupa, aŋor nuka papake; kideideonokini Yosep papakec akirokec nueroko. </span></span><span data-usfm="GEN.37.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 13:18.</span></span><span class="ChapterContent_content__RrUqA"> Ido amina Isirael Yosep aitelekarit idweke kere, naarai ŋes loaurie kamoionuke; kodonyok ekooti loka acerieik nuipu. </span></span><span data-usfm="GEN.37.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:41; 49:23; 1 Sam 17:28; Yok 7:3,5; 1 Yok 2:11; 3:10.</span></span><span class="ChapterContent_content__RrUqA"> Koanyut ikeinacan ebe amina papakec ŋes aitelekarit ikeinacan kere; apotu kolaata, komam bobo ineras kaŋes ejok, dimarai nupeken Uŋet bon.</span></span></div><div class="ChapterContent_p__dVKHb"><span data-usfm="GEN.37.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.37.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Abu Yosep kiruja airujasit, kolimok ikeinacan: kiyatakis bobo aila ŋes, </span></span><span data-usfm="GEN.37.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kobala kes ebe, “Keŋaiŋaitos, kopupokisi airujasit na naabu keruja: </span></span><span data-usfm="GEN.37.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:6; 43:26; 44:14.</span></span><span class="ChapterContent_content__RrUqA"> Naarai, koany, bala kieni oni ikes komana, ido koany, konyou ekesitika, kosipokin; ido koany, kopotu ikesikus kirimosi, kokukonokinos ekakesit.” </span></span><span data-usfm="GEN.37.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kobalas ikeinacan ŋes ebe, “Ipedori kereka ijo airum sio? arai ipedori teni ijo ayait sio? “Kiyatakis bobo aila ŋes kanuka airujasiake ka akekiro da. </span></span><span data-usfm="GEN.37.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 46:29.</span></span><span class="ChapterContent_content__RrUqA"> Kiruia bobo aceirujasit, kolimok ikeinacan kobala ebe, “Koany, eruja aceirujasit; ido koany, bala akoloŋ ka elap ka aacer atomon kanadiop kakukonokinos eoŋ.” </span></span><span data-usfm="GEN.37.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:29.</span></span><span class="ChapterContent_content__RrUqA"> Kolimok ŋesi papake ka ikeinacan; kitoron papake ŋes, kobala ebe, “Nanyoin bo airujasit na nairujat ijo? Eoŋ ka totokon ka ikoniinacan kiponi aisudedeonokin jo?” </span></span><span data-usfm="GEN.37.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 7:9; Luk 2:19,51.</span></span><span class="ChapterContent_content__RrUqA"> Kirum ikeinacan ekokote kanuken; konye koric papake akirot nin kotauke.</span></span></div><div class="ChapterContent_p__dVKHb"><span data-usfm="GEN.37.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.37.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Koloto ikeinacan acok esipan loka papakec Sekem. </span></span><span data-usfm="GEN.37.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kobala Isirael Yosep ebe, “Mere icokiete ikoniinacan esipan Sekem? Bia keyakia mama ejaas.” Kobala ŋesi ebe, “Eoŋ lo.” </span></span><span data-usfm="GEN.37.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:6; 1 Sam 17:18; Age 13:18.</span></span><span class="ChapterContent_content__RrUqA"> Kobala ŋesi ebe, “Aso kolot, koany ikoniinacan, arai ejaas ejok, ka esipan da arai ejai ejok; kinyak akiro.” Kwaŋin kiyakia ŋes anyoun kaditot naka Keburon, kodol Sekem. </span></span><span data-usfm="GEN.37.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kodum etuŋanan ŋes, ido koany, etubitoi kokitwi; kinit etuŋanan ŋol ŋes ebe, “lmoot bo inyo?” </span></span><span data-usfm="GEN.37.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Eko 1:7.</span></span><span class="ChapterContent_content__RrUqA"> Kotema atiar, “Amoot ikainacan; kolimokinai, kenainait, neicokiorito esipan.” </span></span><span data-usfm="GEN.37.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 6:13.</span></span><span class="ChapterContent_content__RrUqA"> Kolimok etuŋanan ŋes ebe, “Anyout kesi kane; naarai abu kapup ebalas ebe, ‘Kaloto Dotan.’’’ Kibwapa Yosep ikeinacan, kodumak kes Dotan. </span></span><span data-usfm="GEN.37.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 19:1; Sab 31:13; Mat 27:1; Mk 14:1; Yok 11:53; Asw 23:12.</span></span><span class="ChapterContent_content__RrUqA"> Kiteluosi ŋes eroko elwana, ido eroko keekuna die kinerut aiar ŋes, </span></span><span data-usfm="GEN.37.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotemanaros atiar, “Koany, abu ca etikerujat je. </span></span><span data-usfm="GEN.37.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 1:11; 6:17; 1 Yok 3:12,13.</span></span><span class="ChapterContent_content__RrUqA"> Aso do kopotu kaarata, kacakakisi toma adiopet kapanya, kitemari oni da ebe, ‘Etiaŋ lokadedenan ŋes kenyami’; kasodete kaanyutu kwape ejauniata rwaru airuiasiake.’ </span></span><span data-usfm="GEN.37.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:22.</span></span><span class="ChapterContent_content__RrUqA"> Kopup Reuben akirot nin kitajar kakanikec; kobala cbe, “Kenyekisi aiar.” </span></span><span data-usfm="GEN.37.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kotcma Reuben kes atiar, “Sirikibukosi aokot; kocakakisi aipany na naejai modin, konye sirikidokokis akan,” tetere itaiari ŋes kakanikec, ainyakakin papake. </span></span><span data-usfm="GEN.37.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kosodi kanen, kedolu Yosep mama ejaas ikeinacan, kolacut ekootike loka acerieik nuipu loanapit; </span></span><span data-usfm="GEN.37.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koyaŋaasi ŋes, kocakakis aipany: aonit da aipany komameete akip.</span></span></div><div class="ChapterContent_p__dVKHb"><span data-usfm="GEN.37.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.37.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 30:20; Amo 6:6; Yer 8:22.  </span></span><span class="ChapterContent_content__RrUqA"> Kiboikinos ainyam atap; kiteluosi akecekonye, kosesenata, ido koany, idiai erioŋet loka Isimaelin loabuni koGilead, ka akaalaikec nuebwokitos luesaetc ka emina ka akinyet, idiaete ayaŋaar Misiri. </span></span><span data-usfm="GEN.37.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:10; Yob 16:18.</span></span><span class="ChapterContent_content__RrUqA"> Kotema Yuda ikeinacan ebe, “Ajokis anyoin nakidumuni oni aiar onacewok ka aimunonoor akeokot? </span></span><span data-usfm="GEN.37.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 18:17; Age 29:14; 42:21.</span></span><span class="ChapterContent_content__RrUqA"> Aso, ketwegelata Isimaelin, kwabo kenyekisi aidokokin awokokan mamakeŋ; naarai ŋes onacewok, ŋes awokokuan.” Kopuput ikeinacan ŋes, </span></span><span data-usfm="GEN.37.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 7:9; Age 39:1; Tub 6:3; Age 45:4,5; Sab 105:17; Mat 27:9.</span></span><span class="ChapterContent_content__RrUqA"> Kitorut nen Imidianin, ikagwelanarak; kibwosut ikeinacan Yosep alemun kaipany, kitwegelata Isimaelin atutubeta akaisaarei nuka epuesa. Koyanaasi Yosep Misiri.</span></span></div><div class="ChapterContent_p__dVKHb"><span data-usfm="GEN.37.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.37.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 1:20.  </span></span><span class="ChapterContent_content__RrUqA"> Koboŋ Reuben aipany; ido ko any, komamei Yosep kaipany; kocil ikenapen. </span></span><span data-usfm="GEN.37.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 31:15; Age 42:13,36.</span></span><span class="ChapterContent_content__RrUqA"> Kobono mama ejaas ikeinacan kobala ebe, “Emamei ikoku; okwe, abei eoŋ ai?” </span></span><span data-usfm="GEN.37.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kolemut ekooti loka Yosep, koarata ekoroi lomasenik, kidomakis ekooti aokot; </span></span><span data-usfm="GEN.37.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 37:23.</span></span><span class="ChapterContent_content__RrUqA"> Koyanaasi ekooti loka acerieik nuipu, koinut papakec; kobalas ebe, “Kipou kadumutu lo: asa kojen arai ŋes eko oti loka ikokukon arai mere ŋes.” </span></span><span data-usfm="GEN.37.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 44:28.</span></span><span class="ChapterContent_content__RrUqA"> Kojen, kobala ebe, “Ŋes ekooti loka ikakoku; kenyam ŋes etiaŋ loerono: komamei abuonokin keponi Yosep kopoopoai.” </span></span><span data-usfm="GEN.37.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 37:29.</span></span><span class="ChapterContent_content__RrUqA"> Kocil Yakob ikenapen, kenap epuko kanabet, kokuudian ikekoku apaarasia nuipu. </span></span><span data-usfm="GEN.37.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 12:17; Age 42:38.</span></span><span class="ChapterContent_content__RrUqA"> Konyout ikedwe kere lusap ka lupesur aitalakar ŋes; konye kogir aitalakario; kobala ebe, “Alomari okatwak mama ejai ikakoku aroko amonyi.” Komony papake akiyo kanuken. </span></span><span data-usfm="GEN.37.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 39:1.</span></span><span class="ChapterContent_content__RrUqA"> Kitwegelata ŋes Imidianin Potipar koMisiri, ŋes ejakait loka Parao, ekapolon loka iserikalen.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 37<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.37">Learn More About Ebaibuli</a></div>