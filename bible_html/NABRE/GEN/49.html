<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 49</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.49" class="ChapterContent_chapter__uvbXo">
         <div class="ChapterContent_label__R2PLt">49</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.49.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 4:30; 33:1; Amo 3:7; Mar 24:14.  </span></span><span class="ChapterContent_content__RrUqA"> Konyarau Yakob odweke, kotema kes atiar: “Kotukonokinos nepepe kalimokis nukidoikinete yes kapaarasia nuepote.</span></span></div><div class="ChapterContent_q1__wjdiM"><span data-usfm="GEN.49.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 34:11.  </span></span><span class="ChapterContent_content__RrUqA"> Kotukonokinos bonik, kiirasi, yes odwe luka Yakob:</span></span></div><div class="ChapterContent_q1__wjdiM"><span data-usfm="GEN.49.2" class="ChapterContent_verse__57FIw"><span class="ChapterContent_content__RrUqA">Kopupokisi Isirael papakus.</span></span></div><div class="ChapterContent_q1__wjdiM"><span data-usfm="GEN.49.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 21:17.  </span></span><span class="ChapterContent_content__RrUqA"> Reuben, irai ijo ekiyaika, akagogoŋ, ka ageunet naka akagogoŋ;</span></span></div><div class="ChapterContent_q1__wjdiM"><span data-usfm="GEN.49.3" class="ChapterContent_verse__57FIw"><span class="ChapterContent_content__RrUqA">Loitelekarit kapolou, ido loitelekarit kagogon.</span></span></div><div class="ChapterContent_q1__wjdiM"><span data-usfm="GEN.49.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 27:20; 1 Siit 5:1.  </span></span><span class="ChapterContent_content__RrUqA"> Ilelei bala akipi, kikurwokini aitelekar;</span></span></div><div class="ChapterContent_q1__wjdiM"><span data-usfm="GEN.49.4" class="ChapterContent_verse__57FIw"><span class="ChapterContent_content__RrUqA">Naarai ibu kodoka oitada loka papakon:</span></span></div><div class="ChapterContent_q1__wjdiM"><span data-usfm="GEN.49.4" class="ChapterContent_verse__57FIw"><span class="ChapterContent_content__RrUqA">Kosodi komunau; abu kolot aperitika.</span></span></div><div class="ChapterContent_q1__wjdiM"><span data-usfm="GEN.49.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 18:9; Age 34:25.  </span></span><span class="ChapterContent_content__RrUqA"> Simeon ka Lebi kes iinacan;</span></span></div><div class="ChapterContent_q1__wjdiM"><span data-usfm="GEN.49.5" class="ChapterContent_verse__57FIw"><span class="ChapterContent_content__RrUqA">Lujiis luka adedeŋ kes ikecekileŋa.</span></span></div><div class="ChapterContent_q1__wjdiM"><span data-usfm="GEN.49.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 1:15; Sab 26:9.  </span></span><span class="ChapterContent_content__RrUqA"> Wu ekatau, sirikiloma mama ejai ainerunikec;</span></span></div><div class="ChapterContent_q1__wjdiM"><span data-usfm="GEN.49.6" class="ChapterContent_verse__57FIw"><span class="ChapterContent_content__RrUqA">Akaibuses, mam imorikikin mama ejai atukokinikec;</span></span></div><div class="ChapterContent_q1__wjdiM"><span data-usfm="GEN.49.6" class="ChapterContent_verse__57FIw"><span class="ChapterContent_content__RrUqA">Naarai kanuka anyunyurakec apotu koarata etuŋanan,</span></span></div><div class="ChapterContent_q1__wjdiM"><span data-usfm="GEN.49.6" class="ChapterContent_verse__57FIw"><span class="ChapterContent_content__RrUqA">Kanuka elepakec da apotu kojepata emoŋ.</span></span></div><div class="ChapterContent_q1__wjdiM"><span data-usfm="GEN.49.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 21:1; 1 Siit 4:24.  </span></span><span class="ChapterContent_content__RrUqA"> Kikenokinai akecenyunyura, naarai kepol;</span></span></div><div class="ChapterContent_q1__wjdiM"><span data-usfm="GEN.49.7" class="ChapterContent_verse__57FIw"><span class="ChapterContent_content__RrUqA">Ka aisiopokec, naarai kerai naka ameŋeranut:</span></span></div><div class="ChapterContent_q1__wjdiM"><span data-usfm="GEN.49.7" class="ChapterContent_verse__57FIw"><span class="ChapterContent_content__RrUqA">Atiakari kes kotoma Yakob, Ido esiarakini kes koIsirael.</span></span></div><div class="ChapterContent_q1__wjdiM"><span data-usfm="GEN.49.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Yuda, kiturenenete jo ikoniinacan:</span></span></div><div class="ChapterContent_q1__wjdiM"><span data-usfm="GEN.49.8" class="ChapterContent_verse__57FIw"><span class="ChapterContent_content__RrUqA">Akonikan ejaun omurisina luka lukasurupokon:</span></span></div><div class="ChapterContent_q1__wjdiM"><span data-usfm="GEN.49.8" class="ChapterContent_verse__57FIw"><span class="ChapterContent_content__RrUqA">Ekukonokinos odwe luka papakon kakonyenekon,</span></span></div><div class="ChapterContent_q1__wjdiM"><span data-usfm="GEN.49.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 24:9.  </span></span><span class="ChapterContent_content__RrUqA"> Yuda ŋes okoku loka eŋatuny:</span></span></div><div class="ChapterContent_q1__wjdiM"><span data-usfm="GEN.49.9" class="ChapterContent_verse__57FIw"><span class="ChapterContent_content__RrUqA">Okokuka, idoka anyoun kama kalumeian;</span></span></div><div class="ChapterContent_q1__wjdiM"><span data-usfm="GEN.49.9" class="ChapterContent_verse__57FIw"><span class="ChapterContent_content__RrUqA">Abu kokukum, kidipidipakin bala eŋatuny,</span></span></div><div class="ChapterContent_q1__wjdiM"><span data-usfm="GEN.49.9" class="ChapterContent_verse__57FIw"><span class="ChapterContent_content__RrUqA">Ido bala aŋatuny: iŋai itonyouni ŋes?</span></span></div><div class="ChapterContent_q1__wjdiM"><span data-usfm="GEN.49.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 24:17; Sab 60:7; 1 Siit 5:2; Isa 11:1; Esk 21:27; Dan 9:25; Mat 21:9; Luk 1:32; Isa 2:2; 11:10; 60:1-5; Kag 2:7; Luk 2:30; 2 Ika 18:32.  </span></span><span class="ChapterContent_content__RrUqA"> Mam ebela loka ajakanut enyouni koYuda,</span></span></div><div class="ChapterContent_q1__wjdiM"><span data-usfm="GEN.49.10" class="ChapterContent_verse__57FIw"><span class="ChapterContent_content__RrUqA">Karaida ebela loka ekayaiton kokidin kakeieneke,</span></span></div><div class="ChapterContent_q1__wjdiM"><span data-usfm="GEN.49.10" class="ChapterContent_verse__57FIw"><span class="ChapterContent_content__RrUqA">Aitodol neebunio Silo.</span></span></div><div class="ChapterContent_q1__wjdiM"><span data-usfm="GEN.49.10" class="ChapterContent_verse__57FIw"><span class="ChapterContent_content__RrUqA">Ido erimarete ŋes ituŋa.</span></span></div><div class="ChapterContent_q1__wjdiM"><span data-usfm="GEN.49.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Eenikini ikoku yenika ebalasitike omusabibu,</span></span></div><div class="ChapterContent_q1__wjdiM"><span data-usfm="GEN.49.11" class="ChapterContent_verse__57FIw"><span class="ChapterContent_content__RrUqA">Ikoku yenika asigiriake omusabibu loejok;</span></span></div><div class="ChapterContent_q1__wjdiM"><span data-usfm="GEN.49.11" class="ChapterContent_verse__57FIw"><span class="ChapterContent_content__RrUqA">Abu kilosia ebino ikegoen,</span></span></div><div class="ChapterContent_q1__wjdiM"><span data-usfm="GEN.49.11" class="ChapterContent_verse__57FIw"><span class="ChapterContent_content__RrUqA">Ka aokot da nuka emusabibu abu kilosia anapitoke:</span></span></div><div class="ChapterContent_q1__wjdiM"><span data-usfm="GEN.49.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ereneunete akonyeneke kanuka ebino,</span></span></div><div class="ChapterContent_q1__wjdiM"><span data-usfm="GEN.49.12" class="ChapterContent_verse__57FIw"><span class="ChapterContent_content__RrUqA">Ekwanunete ikekela da kanuka akile.</span></span></div><div class="ChapterContent_q1__wjdiM"><span data-usfm="GEN.49.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 33:18.  </span></span><span class="ChapterContent_content__RrUqA"> Sebulun iboienenei kodoket loka aŋolol:</span></span></div><div class="ChapterContent_q1__wjdiM"><span data-usfm="GEN.49.13" class="ChapterContent_verse__57FIw"><span class="ChapterContent_content__RrUqA">Korai edoket kanuka imerin;</span></span></div><div class="ChapterContent_q1__wjdiM"><span data-usfm="GEN.49.13" class="ChapterContent_verse__57FIw"><span class="ChapterContent_content__RrUqA">Eikoruke da ŋes Sidon.</span></span></div><div class="ChapterContent_q1__wjdiM"><span data-usfm="GEN.49.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Isakar ŋes asigma nakagogon;</span></span></div><div class="ChapterContent_q1__wjdiM"><span data-usfm="GEN.49.14" class="ChapterContent_verse__57FIw"><span class="ChapterContent_content__RrUqA">Naidipidipitoi kokidin kauioi nuka amerekekin;</span></span></div><div class="ChapterContent_q1__wjdiM"><span data-usfm="GEN.49.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koany ŋesi aibois naka aibworar ebe ejok,</span></span></div><div class="ChapterContent_q1__wjdiM"><span data-usfm="GEN.49.15" class="ChapterContent_verse__57FIw"><span class="ChapterContent_content__RrUqA">Ka akwap da ebe erai naisiyalamikinit;</span></span></div><div class="ChapterContent_q1__wjdiM"><span data-usfm="GEN.49.15" class="ChapterContent_verse__57FIw"><span class="ChapterContent_content__RrUqA">Kokukum aidak kokeperike,</span></span></div><div class="ChapterContent_q1__wjdiM"><span data-usfm="GEN.49.15" class="ChapterContent_verse__57FIw"><span class="ChapterContent_content__RrUqA">Korau ebulesit lokeswaman nukailolitoi.</span></span></div><div class="ChapterContent_p__dVKHb"><span data-usfm="GEN.49.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 13:2; 15:20.  </span></span><span class="ChapterContent_content__RrUqA"> Dan etubonokini iketuŋa,</span></span></div><div class="ChapterContent_p__dVKHb"><span data-usfm="GEN.49.16" class="ChapterContent_verse__57FIw"><span class="ChapterContent_content__RrUqA">Kwape ediopet loka atekerin nuka Isirael.</span></span></div><div class="ChapterContent_p__dVKHb"><span data-usfm="GEN.49.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 18:27.  </span></span><span class="ChapterContent_content__RrUqA"> Dan eraun emun korot,</span></span></div><div class="ChapterContent_p__dVKHb"><span data-usfm="GEN.49.17" class="ChapterContent_verse__57FIw"><span class="ChapterContent_content__RrUqA">Asigirikoloŋ kotoma osokot,</span></span></div><div class="ChapterContent_p__dVKHb"><span data-usfm="GEN.49.17" class="ChapterContent_verse__57FIw"><span class="ChapterContent_content__RrUqA">Naekonyi atitiban nuka ebalasit,</span></span></div><div class="ChapterContent_p__dVKHb"><span data-usfm="GEN.49.17" class="ChapterContent_verse__57FIw"><span class="ChapterContent_content__RrUqA">Kolatun loibwanenit kau.</span></span></div><div class="ChapterContent_p__dVKHb"><span data-usfm="GEN.49.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 25:3,5; 62:5; Isa 25:9; 40:31; Rom 2:7; 1 Kor 1:7; Pil 3:20; Tit 2:13.  </span></span><span class="ChapterContent_content__RrUqA"> Edarit akoniitajar, wu EJAKAIT.</span></span></div><div class="ChapterContent_p__dVKHb"><span data-usfm="GEN.49.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 33:20.  </span></span><span class="ChapterContent_content__RrUqA"> Gad, icikakinete ikaŋatak lueŋasete;</span></span></div><div class="ChapterContent_p__dVKHb"><span data-usfm="GEN.49.19" class="ChapterContent_verse__57FIw"><span class="ChapterContent_content__RrUqA">Konye ŋes da icikakini akecetitibat.</span></span></div><div class="ChapterContent_p__dVKHb"><span data-usfm="GEN.49.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Aser, eburior akeimuj kotomake,</span></span></div><div class="ChapterContent_p__dVKHb"><span data-usfm="GEN.49.20" class="ChapterContent_verse__57FIw"><span class="ChapterContent_content__RrUqA">Einakini idiasio luibusakinito ekabaka.</span></span></div><div class="ChapterContent_p__dVKHb"><span data-usfm="GEN.49.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Naputali ŋes amori naelapadai;</span></span></div><div class="ChapterContent_p__dVKHb"><span data-usfm="GEN.49.21" class="ChapterContent_verse__57FIw"><span class="ChapterContent_content__RrUqA">Einakini akiro nukajijimak.</span></span></div><div class="ChapterContent_p__dVKHb"><span data-usfm="GEN.49.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Yosep ŋes atenu naerai,</span></span></div><div class="ChapterContent_p__dVKHb"><span data-usfm="GEN.49.22" class="ChapterContent_verse__57FIw"><span class="ChapterContent_content__RrUqA">Atenu naerai eapie kaleles;</span></span></div><div class="ChapterContent_p__dVKHb"><span data-usfm="GEN.49.22" class="ChapterContent_verse__57FIw"><span class="ChapterContent_content__RrUqA">Ilanyito atenunake arwatat.</span></span></div><div class="ChapterContent_p__dVKHb"><span data-usfm="GEN.49.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 37:24.  </span></span><span class="ChapterContent_content__RrUqA"> Eticanata ikagumak ŋes noi,</span></span></div><div class="ChapterContent_p__dVKHb"><span data-usfm="GEN.49.23" class="ChapterContent_verse__57FIw"><span class="ChapterContent_content__RrUqA">Egumete ŋes, imanito ŋes:</span></span></div><div class="ChapterContent_p__dVKHb"><span data-usfm="GEN.49.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 29:20; Sab 132:2,5; 80:1; Isa 28:16.  </span></span><span class="ChapterContent_content__RrUqA"> Konye kicat akekabwa kagogoŋ,</span></span></div><div class="ChapterContent_p__dVKHb"><span data-usfm="GEN.49.24" class="ChapterContent_verse__57FIw"><span class="ChapterContent_content__RrUqA">Kitogogoŋai akekanin,</span></span></div><div class="ChapterContent_p__dVKHb"><span data-usfm="GEN.49.24" class="ChapterContent_verse__57FIw"><span class="ChapterContent_content__RrUqA">Kakanin nuka Ekagogoŋon loka Yakob.</span></span></div><div class="ChapterContent_p__dVKHb"><span data-usfm="GEN.49.24" class="ChapterContent_verse__57FIw"><span class="ChapterContent_content__RrUqA">(Kanen ŋes Ekecokon, amoru naka Isirael,)</span></span></div><div class="ChapterContent_p__dVKHb"><span data-usfm="GEN.49.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 33:13.  </span></span><span class="ChapterContent_content__RrUqA"> Kanuka Edeke loka papakon, lokiŋarakini,</span></span></div><div class="ChapterContent_p__dVKHb"><span data-usfm="GEN.49.25" class="ChapterContent_verse__57FIw"><span class="ChapterContent_content__RrUqA">Ido kanuka Lokapedor kere, lokisirereŋi,</span></span></div><div class="ChapterContent_p__dVKHb"><span data-usfm="GEN.49.25" class="ChapterContent_verse__57FIw"><span class="ChapterContent_content__RrUqA">Arereŋesio nuepote kakuj nakokuju,</span></span></div><div class="ChapterContent_p__dVKHb"><span data-usfm="GEN.49.25" class="ChapterContent_verse__57FIw"><span class="ChapterContent_content__RrUqA">Arereŋesio da nuepote kaidules naka akwap,</span></span></div><div class="ChapterContent_p__dVKHb"><span data-usfm="GEN.49.25" class="ChapterContent_verse__57FIw"><span class="ChapterContent_content__RrUqA">Arereŋesio da nukokisin, ka nuka akoik.</span></span></div><div class="ChapterContent_p__dVKHb"><span data-usfm="GEN.49.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Arereŋesio da nuka papakon</span></span></div><div class="ChapterContent_p__dVKHb"><span data-usfm="GEN.49.26" class="ChapterContent_verse__57FIw"><span class="ChapterContent_content__RrUqA">Etelekasi cut arereŋesio nuka lukapapaaka</span></span></div><div class="ChapterContent_p__dVKHb"><span data-usfm="GEN.49.26" class="ChapterContent_verse__57FIw"><span class="ChapterContent_content__RrUqA">Anatar eikoru lokosaŋe loka iukon lumam edaunos:</span></span></div><div class="ChapterContent_p__dVKHb"><span data-usfm="GEN.49.26" class="ChapterContent_verse__57FIw"><span class="ChapterContent_content__RrUqA">Ebeete akou naka Yosep,</span></span></div><div class="ChapterContent_p__dVKHb"><span data-usfm="GEN.49.26" class="ChapterContent_verse__57FIw"><span class="ChapterContent_content__RrUqA">Ido osiaduk loka akou naka ŋol kaloetiakunitai koinacanake.</span></span></div><div class="ChapterContent_p__dVKHb"><span data-usfm="GEN.49.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Tub 20:21,25; Mar 23:24; Est 8:11; Esk 39:10; Sek 14:1,7.  </span></span><span class="ChapterContent_content__RrUqA"> Benyamin ŋes epeet loegwaragwarai;</span></span></div><div class="ChapterContent_p__dVKHb"><span data-usfm="GEN.49.27" class="ChapterContent_verse__57FIw"><span class="ChapterContent_content__RrUqA">Tupuruc enyamenenei lumejauna,</span></span></div><div class="ChapterContent_p__dVKHb"><span data-usfm="GEN.49.27" class="ChapterContent_verse__57FIw"><span class="ChapterContent_content__RrUqA">Eboŋ da ekorenenei luŋatuna.”</span></span></div><div class="ChapterContent_p__dVKHb"><span data-usfm="GEN.49.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.49.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋun kere kes atekerin atomon ka nuarei nuka Isirael: ŋun da kes nuabu papakec kolimonok kes ilipakini arereŋ; abu kilipak ŋolituŋanan kwape ajaar akerereŋ. </span></span><span data-usfm="GEN.49.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 15:15; 25:8; 2 Sam 19:37; Age 47:30; 50:13.</span></span><span class="ChapterContent_content__RrUqA"> Kicorak kes kotema atiar, “Kayaŋaario neejaas ikatuŋa: kidaikis eoŋ neidaikinitai lukapapaaka toma abua naejai omanikor loka Epuron Ekitit, </span></span><span data-usfm="GEN.49.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 23:16.</span></span><span class="ChapterContent_content__RrUqA"> Toma abua naejai omanikor loka Makupela, loitei Mamure kakwap nako Kanaan, naabu Aburaam kogwel ka emanikor da kaneejai Epuron Ekitit araun airumet nakidaanakina: </span></span><span data-usfm="GEN.49.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 23:19; 25:9; 35:29.</span></span><span class="ChapterContent_content__RrUqA"> Ŋes neaponi kidaikinai Aburaam ka Sara akebcru; ŋina da edaikinio Isaak ka Rebeka akeberu; ŋipoŋina da abu kedaik Lea: </span></span><span data-usfm="GEN.49.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Emanikor ka abua naejai toma, loagwelio kaneejaas idwe luka Ket.” </span></span><span data-usfm="GEN.49.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kedau Yakob aicor odweke, kosukok akekejen koitada, kojal aijar, koyaŋaarai mama ejaas iketuŋa.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 49<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.49">Learn More About Ebaibuli</a></div>