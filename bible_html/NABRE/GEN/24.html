<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 24</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.24" class="ChapterContent_chapter__uvbXo">
         <div class="ChapterContent_label__R2PLt">24</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.24.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 18:11; 13:2; Gal 3:9.  </span></span><span class="ChapterContent_content__RrUqA"> Amoionit Aburaam kokokosanite da noi: kisirerenenenei EJAKAIT Aburaam kotoma akiro kere. </span></span><span data-usfm="GEN.24.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 15:2; 24:10; 39:4-6; 47:29; Aku 5:6.</span></span><span class="ChapterContent_content__RrUqA"> Kolimok Aburaam ekebulesit, ekapolon loka etogoke, loayanaarit kere luajaas kaŋes ebe, “Keŋaiŋait, kibwaik akonikan kwap kamurwoka. </span></span><span data-usfm="GEN.24.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 34:16; Ikis 7:3; 2 Kor 6:14-17.</span></span><span class="ChapterContent_content__RrUqA"> Eoŋ da kesiyapoikini jo kama ejai EJAKAIT, Edeke loka akuj ido Edeke loka akwapisinei, ebe mam imanyakini ikakoku aberu naelomuni kotoma apesur nuko Kanaan, nukaneeboio eoŋ. </span></span><span data-usfm="GEN.24.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:2.</span></span><span class="ChapterContent_content__RrUqA"> Konye ilosi akwapuka, neejaas iinacanaka, komanyak okokuka Isaak aberu kaŋina.” </span></span><span data-usfm="GEN.24.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kotema ebulesit atiar, “Elemuni mam aberu iyuuni abunore keoŋ adolun akwap na; ebusakinit kereka eoŋ ainyakar okokukon akwap nakolo kibunio?” </span></span><span data-usfm="GEN.24.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Pet 2:20-22.</span></span><span class="ChapterContent_content__RrUqA"> Kotema Aburaam atiar, “Mam inyakari okokuka nepepec da. </span></span><span data-usfm="GEN.24.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:1,7; 13:15; Any 32:13; 23:20; Sab 34:7; Isa 63:9.</span></span><span class="ChapterContent_content__RrUqA"> EJAKAIT, Edeke loka akuj lokalemuni kotogo loka papaka, kakwap da nakaurikinio, ido loabu kinera keoŋ, keyapoik da kobala ebe, ‘Ainakini akoniwur akwap na’; ijukuni nol ekemalaika aiŋarenikin jo, imanyakini okokuka aberu naka nina. </span></span><span data-usfm="GEN.24.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 2:17-20.</span></span><span class="ChapterContent_content__RrUqA"> Arai mam aberu iyuuni abunore kajo, emameete nukibeikinete jo kotoma aiyaposit kana, konye sirikinyaka okokuka nina.” </span></span><span data-usfm="GEN.24.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kibwaik ebulesit akekan kwap kamurwo naka papake Aburaam, kiyapoik kanuka akirot kaŋin.</span></span></div><div class="ChapterContent_p__dVKHb"><span data-usfm="GEN.24.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 27:43.  </span></span><span class="ChapterContent_content__RrUqA"> Koyana ebulesit ikaalai itomon, lukotoma okaalai luka papake, kolot; kojaas kiboro kere lukajokak luka papake kotoma akaninike; konyou, kolot Mesopotamia, ore loka Nakor. </span></span><span data-usfm="GEN.24.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 2:16; 1 Sam 9:11.</span></span><span class="ChapterContent_content__RrUqA"> Kitukukok ikaalai kiŋa naka ere neejai atan naka akipi, napejosi, apak naeponiata aŋor aiwok akipi. </span></span><span data-usfm="GEN.24.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:27; 26:24; Any 3:6,15; Pil 4:6.</span></span><span class="ChapterContent_content__RrUqA"> Kotema atiar, “Wu EJAKAIT, Edeke loka ejakaitika Aburaam, kenainair, koinakinai arereŋ lolo, kitodik ejakaitika Aburaam asianut. </span></span><span data-usfm="GEN.24.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Koany, abwoi kariri naka atan naka akipi, ido epote apesur nuka ituŋa lukore aiwok akipi; </span></span><span data-usfm="GEN.24.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 19:14; Tub 6:17-37; 1 Sam 6:7.</span></span><span class="ChapterContent_content__RrUqA"> Aso kojau kwana, apese naatemari eoŋ ebe, ‘Kooku amotikon, kenainait kamat’; kosodi ŋesi da ebe, ‘Komat, eruanakini da ikonikaalai’; koraun nin naiseikinit ekonibulesit Isaak; nen do ajenunia ebe itodik ekajakait asianut.”</span></span></div><div class="ChapterContent_p__dVKHb"><span data-usfm="GEN.24.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 34:15; Age 11:29.  </span></span><span class="ChapterContent_content__RrUqA"> Kwaŋin, eroko inera, koany, kolom Rebeka nakeurie Betuel okoku loka Milika, aberu naka Nakor, onace loka Aburaam, kojai amotike okeperike. </span></span><span data-usfm="GEN.24.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 26:7.</span></span><span class="ChapterContent_content__RrUqA"> Etemelel da apese noi, abekot namam ejeŋi ekiliokit; kijesar atan, kileleb amotike, kodok. </span></span><span data-usfm="GEN.24.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 4:7.</span></span><span class="ChapterContent_content__RrUqA"> Koker ebulesit airiamun kaŋes kotema atiar, “Kenainait, ae adisikipi nuka amotikon, kamat.” </span></span><span data-usfm="GEN.24.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Pet 3:8; 4:9.</span></span><span class="ChapterContent_content__RrUqA"> Kotema atiar, “Komat, ekajakait.” Kisunya awoun amoti, kibwaik akanike kitamat ŋes, </span></span><span data-usfm="GEN.24.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kedau aitamat ŋes kotema atiar, “Aokokini ikonikaalai da, komata kimonikinos.” </span></span><span data-usfm="GEN.24.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kisunya abukokin akipi nuka amotike atuba, koker bobo atan aiwok, kowokok ikekaalai kere. </span></span><span data-usfm="GEN.24.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 2:19,51.</span></span><span class="ChapterContent_content__RrUqA"> Kite ŋes etuŋanan, kopala ajenun arai abu EJAKAIT kisireren akelosit, arai bo mam.</span></span></div><div class="ChapterContent_p__dVKHb"><span data-usfm="GEN.24.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 32:2,3; Isa 3:19,20; 1 Pet 3:3.  </span></span><span class="ChapterContent_content__RrUqA"> Kosodete, kedaut ikaalai aimat, kolem etuŋanan egilut loka esabu, alaŋiruke atutubet naka esekel, aikomon da aarei nuka akaninike, alanirukec isekelin itomon luka esabu; </span></span><span data-usfm="GEN.24.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema atiar, “Iŋai papakon? Kenainait kolimokinai. Ejai apak ore loka papakon kapero isio?” </span></span><span data-usfm="GEN.24.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kotema atiar, “Arai eoŋ apese naka Betuel okoku loka Milika, lokeurikini ŋesi Nakor.” </span></span><span data-usfm="GEN.24.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Pet 4:9.</span></span><span class="ChapterContent_content__RrUqA"> Kotema da atiar, “Kija kanya ka inyamat lukidaunete, ka apak da naperot.” </span></span><span data-usfm="GEN.24.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:52; Any 4:31.</span></span><span class="ChapterContent_content__RrUqA"> Kitulur etuŋanan akekou, koma EJAKAIT. </span></span><span data-usfm="GEN.24.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 18:10; Rus 4:14; 1 Sam 25:32; 2 Sam 18:28; Luk 1:68; Age 32:10; Sab 98:3; Age 24:48; Awa 3:6.</span></span><span class="ChapterContent_content__RrUqA"> Kotema atiar, “Kituritete EJAKAIT, Edeke loka ejakaitika Aburaam, lomam eswaki aitodikin ekajakait akeitim ka akebeit; ka eoŋ da, abu EJAKAIT keŋarenik korot kiton togo loka iinacan luka ejakaitika.”</span></span></div><div class="ChapterContent_p__dVKHb"><span data-usfm="GEN.24.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Koker apese, kolimok lukotogo loka totoke kwape ejaatar akiro ŋun, </span></span><span data-usfm="GEN.24.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:5.</span></span><span class="ChapterContent_content__RrUqA"> Ido ajai Rebeka onaceke, ekekiror Laban; koker neejai etuŋanan, aisiriama ŋes katan. </span></span><span data-usfm="GEN.24.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kosodi nakeanyunia ŋesi egilut, ka aikomon kakanin nuka inacike, kiira da akiro nuka Rebeka inacike ebe, “Kalimoki etuŋanan kwaŋin”; kodol ŋesi neejai etuŋanan; ido koany, ebwoi kidunyasi kikaalai kaneajai atan. </span></span><span data-usfm="GEN.24.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 26:29; Tub 17:2; Rus 3:10; Sab 115:15.</span></span><span class="ChapterContent_content__RrUqA"> Kotema atiar, “Kolom ijo lokisirerenit EJAKAIT; inyo bo ibwoia kokiŋa? Naarai etemonok eoŋ etogo, ka apak da naka ikaalai.” </span></span><span data-usfm="GEN.24.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 43:24; Tub 19:21.</span></span><span class="ChapterContent_content__RrUqA"> Koloma etuŋanan togo, kolac ikaalai; koinak anya ka inyamat kanuka ikaalai, ka akipi ailosia akekeien ka akejen nuka ituŋa kaluajaas nepepe kaŋes, </span></span><span data-usfm="GEN.24.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 23:12; Yok 4:34; Pes 6:5-7.</span></span><span class="ChapterContent_content__RrUqA"> Kibwaikinai aimuj akonyeneke ebe, “Kimuj.” Konye kotema atiar, “Mam eoŋ emuji, eriŋa kelimuno nukejukunitere.” Kotema atiar, “Kolim.”</span></span></div><div class="ChapterContent_p__dVKHb"><span data-usfm="GEN.24.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kotema atiar, “Arai eoŋ ebulesit loka Aburaam. </span></span><span data-usfm="GEN.24.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:1; 13:2; Yob 1:3.</span></span><span class="ChapterContent_content__RrUqA"> Abu EJAKAIT kisirereŋ noi ejakaitika, ido araun lokapolon; abu koinak da ŋes isipanin luka amerekekin ka aituk, ka epuesa, ka esabu, ka ibulesin ka abulesin, ka ikaalai ka asigirian. </span></span><span data-usfm="GEN.24.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 21:2,10; 25:5.</span></span><span class="ChapterContent_content__RrUqA"> Abu Sara aberu naka ejakaitika kourik ŋes ikoku kemoion: abu koinak ŋol kere lukejaatar. </span></span><span data-usfm="GEN.24.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:3.</span></span><span class="ChapterContent_content__RrUqA"> Kesiyapoik eoŋ ejakaitika ebe, Mam imanyakini okokuka apese naka apesur nuka Ikanaanin lueboie eoŋ kakwapukec, </span></span><span data-usfm="GEN.24.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Konye ilosi togo loka papaka, neejai atekerika komanyak okokuka aberu. </span></span><span data-usfm="GEN.24.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Abu katema ejakaitika atiar, ‘Elemuni bo aberu kogir aupun keoŋ.’ </span></span><span data-usfm="GEN.24.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:7; 5:22-24; 17:1; Any 23:20.</span></span><span class="ChapterContent_content__RrUqA"> Kalimok eoŋ ebe, ‘EJAKAIT, Ioalosenenei eoŋ kakonyeneke, iyakiari ekemalaika nepepe kaio, isirercni akonilosit, imanyakini da okokuka aberu naelomuni koinacanaka kotogo loka papaka, </span></span><span data-usfm="GEN.24.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:8.</span></span><span class="ChapterContent_content__RrUqA"> Kwaŋin mam nukibeete jo kanuka akaiyaposit, arai kidol oinacanaka; ido arai mam kes kiinakinete aberu, emameete nukibeikinete jo kanuka aiyapositika.’</span></span></div><div class="ChapterContent_p__dVKHb"><span data-usfm="GEN.24.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 1:36; Asw 10:7,8,22; Nek 1:11; Sab 90:17; Rom 1:10.  </span></span><span class="ChapterContent_content__RrUqA"> “Abu lolo eoŋ atan, kasodi atemar, ‘Wu EJAKAIT, Edeke loka ejakaitika Aburaam, arai teni kisireren erotoka loalosi; </span></span><span data-usfm="GEN.24.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:13.</span></span><span class="ChapterContent_content__RrUqA"> Koany, abwoi eoŋ kariri naka atan naka akipi; asa kojaut kwana, ebe, apese naelomuni aiwok, naabala eoŋ ebe, “Koinakinai akipi kamotikon kamat, kenainait”; </span></span><span data-usfm="GEN.24.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 13:2.</span></span><span class="ChapterContent_content__RrUqA"> Kosodi ŋesi da ebe, “Komat ijo, ido awokokini eoŋ ikonikaalai da”: koraun nin aberu naeseikinit EJAKAIT okoku loka ejakaitika.’</span></span></div><div class="ChapterContent_p__dVKHb"><span data-usfm="GEN.24.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 24:15; 1 Sam 1:13; Isa 65:24.  </span></span><span class="ChapterContent_content__RrUqA"> “Napeneranakin ŋun kotauka, koany, kolom Rebeka kamotike kokeperike; kiiesar atan, kowok; kasodi eoŋ ebe, ‘Kenainait, ae kamat.’ </span></span><span data-usfm="GEN.24.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Kisunya ŋesi awoun amotike kokeperike, kotema atiar, ‘Komat, eruanakini ikonikaalai da’; kasodi aimat, kiruanak ikaalai da. </span></span><span data-usfm="GEN.24.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 16:11,12.</span></span><span class="ChapterContent_content__RrUqA"> Abu kenit ŋes ebe, ‘Irai ijo akoku naka iŋai P” Kotema atiar, ‘Akoku naka Betuel, okoku loka Nakor, loaurikini ŋes Milika’; kebwaik egilut okumesike, ka aikomon da akaninike. </span></span><span data-usfm="GEN.24.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:26; Sab 32:8; 48:14; 107:7; Isa 48:17.</span></span><span class="ChapterContent_content__RrUqA"> Ketulur akouka kwap, kama EJAKAIT, ketur EJAKAIT, Edeke loka ejakaitika Aburaam; loabu keteten eoŋ korot ayaŋaar apese naka onaceke loka ejakaitika kanuka okokuke. </span></span><span data-usfm="GEN.24.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 47:29; Yos 2:14.</span></span><span class="ChapterContent_content__RrUqA"> Natikwana da arai iyuunitos asubakin ejakaitika asianut ka abeit, kolimokinai; arai mam, kolimokinai; kebelokin teten, arai kediany.”</span></span></div><div class="ChapterContent_p__dVKHb"><span data-usfm="GEN.24.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 118:23; Mat 21:42; Mk 12:11.  </span></span><span class="ChapterContent_content__RrUqA"> Kosodete kobonokis Laban ka Betuel atiar, “Alomu akirot nin kama ejai EJAKAIT; mam kipedori alimokin jo nuejok karaida nueroko; </span></span><span data-usfm="GEN.24.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 20:15.</span></span><span class="ChapterContent_content__RrUqA"> Koany, ejai Rebeka akonyenekon, koyana ŋes, kolot, koraun ŋesi aberu naka okoku loka ejakaitikon kwape atemaria EJAKAIT.”</span></span></div><div class="ChapterContent_p__dVKHb"><span data-usfm="GEN.24.51" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Kosodi kiira ebulesit loka Aburaam akecekiro, kokukokin kwap mama ejai EJAKAIT. </span></span><span data-usfm="GEN.24.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:22; 11:2; 12:35; 2 Siit 21:3; Esr 1:6.</span></span><span class="ChapterContent_content__RrUqA"> Koyau ebulesit inapen luka epuesa, ka luka esabu, ka igoen, koinak Rebeka; koinak da onaceke ka totoke iboro luka akais nuipu. </span></span><span data-usfm="GEN.24.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:56,59.</span></span><span class="ChapterContent_content__RrUqA"> Konyamata, komatata, ŋesi ka ituŋa luajaatar, kiwalakis; konyout tupuruc, kotema atiar, “Kotwarai eoŋ, kalot neejai ejakaitika.” </span></span><span data-usfm="GEN.24.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Kotema onace loka apese ka totoke atiar, “Kosal ber apese kasio adaun apaarasia adis, arai atomon: kosodi konyet alosit.” </span></span><span data-usfm="GEN.24.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:40.</span></span><span class="ChapterContent_content__RrUqA"> Kotema atiar, “Sirikiisibo eoŋ, naarai abu EJAKAIT kisireren akalosit; kotwarai eoŋ kalot neejai ejakaitika.” </span></span><span data-usfm="GEN.24.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_content__RrUqA">Kotemasi atiar, “Kinyarauni apese, kenitata nuelomunete kaitukuke.” </span></span><span data-usfm="GEN.24.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Konyaraut Rebeka, kotemasi ŋes atiar, “Ikoto alosit nepepe ketunanan kalo?” Kotema atiar, “Alosi.” </span></span><span data-usfm="GEN.24.59" class="ChapterContent_verse__57FIw"><span class="ChapterContent_label__R2PLt">59</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:8.</span></span><span class="ChapterContent_content__RrUqA"> Kotwarata Rebeka kinacikec, ka akasaanike, ka ebulesit loka Aburaam, ka iketuŋa. </span></span><span data-usfm="GEN.24.60" class="ChapterContent_verse__57FIw"><span class="ChapterContent_label__R2PLt">60</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 17:16; 22:17; Rus 4:11.</span></span><span class="ChapterContent_content__RrUqA"> Kilipakis Rebeka arereŋ, kotemasi atiar, “Inacikosi, korau ijo toto naka ilukumin luka ilukumin itomon, akoniwur da kirumia erute loka ŋul kaluelaete kes.” </span></span><span data-usfm="GEN.24.61" class="ChapterContent_verse__57FIw"><span class="ChapterContent_label__R2PLt">61</span><span class="ChapterContent_content__RrUqA">Konyou Rebeka, kapesuruke, kibwanenoto ikaalai, kotupasi etuŋanan; koyana ebulesit Rebeka, kolot.</span></span></div><div class="ChapterContent_p__dVKHb"><span data-usfm="GEN.24.61" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.24.62" class="ChapterContent_verse__57FIw"><span class="ChapterContent_label__R2PLt">62</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 16:14; 25:11.  </span></span><span class="ChapterContent_content__RrUqA"> Kobu Isaak korot loka Beer-lakai-roi: naarai kiboienenei kakwap naka ari naka Eŋalakimak. </span></span><span data-usfm="GEN.24.63" class="ChapterContent_verse__57FIw"><span class="ChapterContent_label__R2PLt">63</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 1:8; Sab 1:2; Dan 6:10; Mat 6:5,6; Mk 1:35; Luk 5:16; Asw 10:9.</span></span><span class="ChapterContent_content__RrUqA"> Koloma Isaak omanikor eboŋ aomoom; kiteluo akekonye, kite, ido koany, eponitos ikaalai. </span></span><span data-usfm="GEN.24.64" class="ChapterContent_verse__57FIw"><span class="ChapterContent_label__R2PLt">64</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 15:18; 1 Sam 25:23.</span></span><span class="ChapterContent_content__RrUqA"> Kiteluo Rebeka akekonye: keanyu Isaak kodok kokaalai. </span></span><span data-usfm="GEN.24.65" class="ChapterContent_verse__57FIw"><span class="ChapterContent_label__R2PLt">65</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 11:3-10; 1 Ses 4:13.</span></span><span class="ChapterContent_content__RrUqA"> Kotema ŋesi ebulesit atiar, “Iŋai bo etuŋanan ŋol loitorunit omanikor airiamun kaoni?” Kotema ebulesit atiar, “Ŋes ejakaitika.” Kitin ekegoe lokimukos, kimuko akekonyen. </span></span><span data-usfm="GEN.24.66" class="ChapterContent_verse__57FIw"><span class="ChapterContent_label__R2PLt">66</span><span class="ChapterContent_content__RrUqA">Kolimok ebulesit Isaak akiro kere nuabu kiswama. </span></span><span data-usfm="GEN.24.67" class="ChapterContent_verse__57FIw"><span class="ChapterContent_label__R2PLt">67</span><span class="ChapterContent_content__RrUqA">Kitoloma Isaak Rebeka owema loka Sara totoke, koyana ŋes, korau akeberu; komina ŋes; kitalakarite Isaak nakedaunia totoke atwanare.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 24<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.24">Learn More About Ebaibuli</a></div>