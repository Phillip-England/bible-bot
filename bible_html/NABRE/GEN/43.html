<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 43</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.43" class="ChapterContent_chapter__uvbXo">
         <div class="ChapterContent_label__R2PLt">43</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.43.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 12:10; 26:1; 41:57; 1 Ika 18:2; 2 Ika 8:1; Yer 52:6.  </span></span><span class="ChapterContent_content__RrUqA"> Kodedenear ebeli kakwap. </span></span><span data-usfm="GEN.43.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kosodi kanen, kedaut ainyam akima kere nuaomete koMisiri, kotema kes papakec atiar, “Koloto bobo, kogwelut idisinyamat.” </span></span><span data-usfm="GEN.43.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:20; 44:23.</span></span><span class="ChapterContent_content__RrUqA"> Kobala Yuda ŋes ebe, “Abu etuŋanan kiyapoik sio cut, kobala ebe, ‘Mam ianyunete akakonyen dimikito ejai onacekus kayes.’ </span></span><span data-usfm="GEN.43.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Arai ijukari onacekos kasio, kilosi agwelakin jo inyamat; </span></span><span data-usfm="GEN.43.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konye arai mam iiukari, mam kilosi: naarai abu etuŋanan kobala sio ebe, ‘Mam ianyunete akakonyen, dimikito ejai onacekus kayes.’’’ </span></span><span data-usfm="GEN.43.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kobala Isirael ebe, “Kanukinyo kiswamakiniata eoŋ erono kwaŋin, alimokin etuŋanan ebe ejai onacekus ece?” </span></span><span data-usfm="GEN.43.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kobalas ebe, “Abu etuŋanan je kinitinit sio kwape kiiaar, ido kwape eiaar cwokokek, kobala ebe, ‘Eroko papakus ejari? Ejai yes onaeekus ece?’ Kalimokis ŋes kwape ejaatar akiro ŋun; tikipedo biai ajenun ebe etemari atiar, ‘Koyaut onaeekus da’?” </span></span><span data-usfm="GEN.43.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema Yuda Isirael papake atiar, “Kijuka esapat keoŋ, kinyouni isio da kaloto: tetere kiiari, kenyeisi atwakare, isio ka jo, ka idwckosi ludidik. </span></span><span data-usfm="GEN.43.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 44:32; Plm 1:18,19.</span></span><span class="ChapterContent_content__RrUqA"> Araun eoŋ ekabwoiaranike: kitepeseni eoŋ kanuken; arai mam enyakunit mamakon, kebwaik kakonyenekon, kabeik eoŋ akirot apaarasia kere: </span></span><span data-usfm="GEN.43.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Naarai kedim isio aitumor, abeit tikiibonu sek irwan nakiareit.”</span></span></div><div class="ChapterContent_p__dVKHb"><span data-usfm="GEN.43.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.43.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 32:20; 37:25; Awa 18:16; Yer 8:22; Esk 27:17.  </span></span><span class="ChapterContent_content__RrUqA"> Kobala kes papakee Isirael ebe, “Arai do ikote nen, kiswamata kwanata; koyaata koborokus adisiraito nuka akwap nuitelekarito aiokis, koinakis etuŋanan ainakinet, ediomina, ka ediosik, ka luesaete, ka akinyet, ka emaido ka akunur: </span></span><span data-usfm="GEN.43.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:25,35.</span></span><span class="ChapterContent_content__RrUqA"> Koyaata da apesan aitemisio aarei kotoma akaninikus; koyaata bobo kakaninikus apesan nuenyakunio kaituke nuka ipukoikus; diat kinyakunio kanuka abuikin: </span></span><span data-usfm="GEN.43.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Koyaata onaeekus da, konyout, kobonosi mama ejai etuŋanan, </span></span><span data-usfm="GEN.43.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 14:6; 2 Sam 22:3,31; Yob 13:15; Sab 22:4; 34:8,22; Awa 28:5; Isa 57:13; Nak 1:7.</span></span><span class="ChapterContent_content__RrUqA"> Edeke Lokapedor koinak aitimio kakonyen nuka etuŋanan, kolaeak onaeekus je ka Benyamin. Eoŋ da arai katwania idweka, atwaniari.”</span></span></div><div class="ChapterContent_p__dVKHb"><span data-usfm="GEN.43.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.43.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Koyaata ituŋa ainakinet ŋin, koyaata apesan aitemisio aarei kakaninikee, ka Benyamin; konyout koloto Misiri, kobwaata kakonyen nuka Yosep. </span></span><span data-usfm="GEN.43.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 24:2; 39:4.</span></span><span class="ChapterContent_content__RrUqA"> Keanyu Yosep Benyamin ejai kakes, kotema ekeŋadan loka etogoke atiar, “Kitoloma ituŋa togo, kopuik, kitemonok; naarai kimori ituŋa ŋul keoŋ luka paaran.” </span></span><span data-usfm="GEN.43.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kiswama etuŋanan kwape kicorakinia Yosep; kitoloma etuŋanan ituŋa togo loka Yosep. </span></span><span data-usfm="GEN.43.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Koyona ituŋa, naarai etolomar kes togo loka Yosep; kobalas ebe, “Kanuka apesan nukinyakanakinio opukoiwok ŋes kitolomunere nee; akodokod, kosodi akakakin oni, anatar araun ibulesinike, ka awokosigirian da.” </span></span><span data-usfm="GEN.43.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kikunyakis neejai ekeŋadan loka etogo loka Yosep, kinerata kaŋes kokek loka etogo. </span></span><span data-usfm="GEN.43.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kobalas ebe, “Okwe ejakait, abeit kipou kapotu nasodit agwel inyamat: </span></span><span data-usfm="GEN.43.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:27,35.</span></span><span class="ChapterContent_content__RrUqA"> Kosodi kanen, kiidol aibois naperot, kalaeasi ikosipukoi, ido koany, apesan nuka nolitunanan kojaas aituk naka epukoke, akosipesan da koriana ekeeetiai; kinyakunit bobo kakaninikosi. </span></span><span data-usfm="GEN.43.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ido kiyau aeepesan kakaninikosi agwelia inyamat: mam sio kijeni yenikibwaikini apesanakosi opukoikosi.” </span></span><span data-usfm="GEN.43.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kobala kes ebe, “Ainapakin koiai mama iiaas, sirikiyoŋa, Edekekus ido Edeke loka papakus, ŋes kiinakini abara kotoma opukoikus: aponi kainakin akusipesan.” Kitolomik kes Simeon. </span></span><span data-usfm="GEN.43.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:4; 24:32; Luk 7:44; Yok 13:5; 1 Tim 5:10.</span></span><span class="ChapterContent_content__RrUqA"> Kitoloma etuŋanan ituŋa togo loka Yosep, koinak kes akipi, kilotata akeeekeje: koinak akeeesigirian da inyamat. </span></span><span data-usfm="GEN.43.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kitemonokis ainakinet tetere kebu Yosep paaran; naarai apuput ebe enyamete atap kanen.</span></span></div><div class="ChapterContent_p__dVKHb"><span data-usfm="GEN.43.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.43.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 27:29; 33:6; Rus 2:10.  </span></span><span class="ChapterContent_content__RrUqA"> Aso keboŋu Yosep ore, koinasi ŋes kotogo ainakinet naajai akaninikec, kisudedikinos ŋes, </span></span><span data-usfm="GEN.43.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:11-13.</span></span><span class="ChapterContent_content__RrUqA"> Kiŋit kes kwape ejaatar, kobala ebe, “Enale papakus, emoion loibalasi? Eroko ejari?” </span></span><span data-usfm="GEN.43.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 37:7,10; Awa 14:19.</span></span><span class="ChapterContent_content__RrUqA"> Kobalas ebe, “Eŋalei ebulesitikon papakosi, eroko eiari.” Kituluroto akecekwes, kokukumoto. </span></span><span data-usfm="GEN.43.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:17,18; 42:13.</span></span><span class="ChapterContent_content__RrUqA"> Kiteluo Yosep akekonye, koany onaeeke Benyamin, okoku loka totoke, kobala ebe, “Lo ŋes enooritikus loibalasi yesi?” Kobala ebe, “Edeke kosianik jo, ikakoku.” </span></span><span data-usfm="GEN.43.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 3:26; Yer 31:20; Age 42:24; 2 Sam 18:33.</span></span><span class="ChapterContent_content__RrUqA"> Kiburak Yosep; naarai arieba noi eketau onaeeke; komo neemonyia; koloma agolake komony kanen. </span></span><span data-usfm="GEN.43.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 43:25.</span></span><span class="ChapterContent_content__RrUqA"> Kilot akonyen, kolom; kotik etau kobala ebe, “Kodutata inyamat.” </span></span><span data-usfm="GEN.43.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 46:34; Any 8:26.</span></span><span class="ChapterContent_content__RrUqA"> Kodutakinai ŋes bon, kes da bonik, ka Imisirian da luanyamenenete kaŋes, bonik: naarai mam Imisirian apedorete ainyam nepepe kIburanian; naarai arai nin naketal kama ejaas Imisirian. </span></span><span data-usfm="GEN.43.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kiboikinos kakonyeneke, ekiyai kwape ejaar akepolou, ka eŋoorit da kwape ejaar eiditeuke: koumokis ituŋa noi. </span></span><span data-usfm="GEN.43.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 45:22.</span></span><span class="ChapterContent_content__RrUqA"> Koodonok kes inyamat luajaas akonyeneke; konye aodokinet naka Benyamin kitelekarite nukee irwan akany. Komatata, kiyalamikinos kaŋes.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 43<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.43">Learn More About Ebaibuli</a></div>