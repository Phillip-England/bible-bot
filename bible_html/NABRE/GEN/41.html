<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 41</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.41" class="ChapterContent_chapter__uvbXo">
         <div class="ChapterContent_label__R2PLt">41</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.41.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kosodi akaulo kikar iarei, kiruja Parao: ido koany, bala ebwoi kariri naka ecor. </span></span><span data-usfm="GEN.41.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Ido koany, bala apotu kolomut kocor aituk akanykaarei nuejok nuetumito, kodakasi toma osege. </span></span><span data-usfm="GEN.41.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Ido koany, aituk ace akanykaarei kotupakis kwa, kolomut kocor, irikorodas kosenyito; kobwaata kariri naka ecor kama ejaas aituk nuce. </span></span><span data-usfm="GEN.41.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Aituk nuerikorodas nuasenyito konyama aituk akanykaarei nuajok nuatumito. Kokweny Parao. </span></span><span data-usfm="GEN.41.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kojotoor kiruia irwan nakiareit, ido koany, bala kosuroto kakimait adiopet aluŋuren nuka akima akanykaarei, iturananas kojokuka. </span></span><span data-usfm="GEN.41.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Ido koany, aluŋuren akanykaarei nutinoi nuesirinyorit ekwam lokokide kotupakis kobwanut. </span></span><span data-usfm="GEN.41.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Aluŋuren nutinoi kilikos aluŋuren akanykaarei nuturan nukapolok. Kokweny Parao,’ ido koany, erai airujasit. </span></span><span data-usfm="GEN.41.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 1:20; 2:2; 4:5; Any 7:11; Isa 29:14; Mat 2:1.</span></span><span class="ChapterContent_content__RrUqA"> Kosodi kiwala akwap kiyalonon eketau; kiyakia anyaraun imurwok kere luka Misiri, ka lukacoa kere: kolimok Parao airujasitike; konye komamu yenabu kopedo aitejenikin Parao apolouke.</span></span></div><div class="ChapterContent_p__dVKHb"><span data-usfm="GEN.41.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kosodi ekawokon lokapolon alimokin Parao ebe, “Eitu lolo akaibucareta: </span></span><span data-usfm="GEN.41.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 39:20; 40:2,3.</span></span><span class="ChapterContent_content__RrUqA"> Abu Parao konyunyurik ikebulesin, koen kotogo loka ekapolon loka iserikalen: eoŋ ka ekepoon lokapolon da; </span></span><span data-usfm="GEN.41.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 40:5.</span></span><span class="ChapterContent_content__RrUqA"> Kerujata airujasit kakuare adiopet, eoŋ ka ŋes; kipou kerujata ŋinitunanan kwape ajaar apolou naka airujasitike; </span></span><span data-usfm="GEN.41.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 5:4; Age 37:36; 40:12.</span></span><span class="ChapterContent_content__RrUqA"> Ido kojai nepepe kasio etelepat Eburaniat, ebulesit loka ekapolon loka iserikalen; kalimonokisi ŋes; kitejenik apolou naka airujasiakosi; kitejenik ninitunanan kwape kejaar akeirujasit. </span></span><span data-usfm="GEN.41.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 40:22.</span></span><span class="ChapterContent_content__RrUqA"> Kosodi kanen, kwape kitejenikinia ŋesi sio, kikonakis kwape kwaŋin; kenyakak eoŋ aswamuka, ka ŋol da kikajak.”</span></span></div><div class="ChapterContent_p__dVKHb"><span data-usfm="GEN.41.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 105:20; 113:7,8; Dan 2:25; 1 Sam 2:8.  </span></span><span class="ChapterContent_content__RrUqA"> Kosodi Parao aijukar anyaraun Yosep, koyaut ŋes atipet kaidaris: kobaren, kiloeok akenapito, koloma mama ejai Parao. </span></span><span data-usfm="GEN.41.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 25:14; Dan 5:16.</span></span><span class="ChapterContent_content__RrUqA"> Kobala Parao Yosep atiar, “Erujat eoŋ airujasit, konye emamei yenepedori aitejenun apolouke: ido eira kilimitoi ebe naipupunio ijo airujasit ipedori aitejenun apolouke.” </span></span><span data-usfm="GEN.41.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 25:14; Awa 3:32; Dan 2:30; 4:2; Amo 3:7; Yok 15:15; Asw 3:12; 2 Kor 3:5; Ikis 29:29.</span></span><span class="ChapterContent_content__RrUqA"> Koboŋok Yosep Parao atiar, “Mere nukaŋ: Edeke ŋes einakini Parao abonokinio naka ainapakin.” </span></span><span data-usfm="GEN.41.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kotema Parao Yosep atiar, “Toma airujasitika, koany, bala abwoi eoŋ kariri naka ecor. </span></span><span data-usfm="GEN.41.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ido koany, bala apotu kolomut koeor aituk akanykaarei, nuetumito nukaiokak; kodakasi toma osege. </span></span><span data-usfm="GEN.41.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ido koany, aituk akanykaarei ace kotupakis kwa kolomut koeor, nudokor nuerikorodas noi, nukasenyak, numam aanyunit apeŋo nukitetemet akeeeronis kakwap nako Misiri kere. </span></span><span data-usfm="GEN.41.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Aituk nukasenyak nurikoda konyamata aituk akanykaarei nukatumak nuageete; </span></span><span data-usfm="GEN.41.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Aso kedaut ainyam, mam ipedori ajenun ebe kenyamito; naarai aroko edokororos kwape ajaatar sek. Kasodi akwenyun. </span></span><span data-usfm="GEN.41.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kaanyu kotoma airujaka, ido koany, bala kosuroto kakimait adiopet aluŋuren akanykaarei nuturaij nukaiokak; </span></span><span data-usfm="GEN.41.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ido koany, bala aluŋuren akanykaarei nuawokito, nutinoi, nuesirinyorit ekwam lokokide, kotupakis kobwanut. </span></span><span data-usfm="GEN.41.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 60:11; 118:8; Isa 8:19; Dan 4:7.</span></span><span class="ChapterContent_content__RrUqA"> Apotu aluŋuren nutinoi kilikosi aluŋuren nuturaŋ akanykaarei, Kalimok imurwok; konye komamu yenepedori aitejenikin eoŋ apolouke.”</span></span></div><div class="ChapterContent_p__dVKHb"><span data-usfm="GEN.41.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Dan 2:28,29,45; Apu 4:1.  </span></span><span class="ChapterContent_content__RrUqA"> Kotema Yosep Parao atiar, “Airujasit naka Parao erai adiopet: nuelosi Edeke aisub, kes nualimoki ŋesi Parao. </span></span><span data-usfm="GEN.41.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Aituk akanykaarei nukajokak kes ikar ikanykaarei, ka aluŋuren akanykaarei nuturan kes ikar ikanykaarei; airujasit erai adiopet. </span></span><span data-usfm="GEN.41.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 8:1.</span></span><span class="ChapterContent_content__RrUqA"> Aituk da akanykaarei nukasenyak nurikoda nuatupakinete, kes ikar ikanykaarei, ido aluŋuren akanykaarei nuesirinyorit ekwam lokokide; eraunos ŋun ikar ikanykaarei luka ebeli. </span></span><span data-usfm="GEN.41.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ŋin ŋes akirot naalimok eoŋ Parao; nuelosi Edeke aisub, etodiki ŋesi Parao. </span></span><span data-usfm="GEN.41.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Koany, epote ikar ikanykaarei luka amio naepol noi anatar akwap kere nako Misiri. </span></span><span data-usfm="GEN.41.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 47:13; Sab 105:16; 1 Ika 17:1.</span></span><span class="ChapterContent_content__RrUqA"> Kokau kanul ejaunete ikar ikanykaarei luka ebeli; kisimurwokinete amio kere naka akwap nako Misiri; emudiari da ebeli akwap. </span></span><span data-usfm="GEN.41.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Amio da mam ejenunio kakwap kanuka ebeli loetupakini; naarai ededeneari noi jokan. </span></span><span data-usfm="GEN.41.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Aponi kirucakinai Parao airujasit, naarai itogogonit Edeke akirot, itodolikini da Edeke ŋun atipet. </span></span><span data-usfm="GEN.41.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Aso do komou Parao etuŋanan loemisiana lokaeoa, kodakak ayait akwap nako Misiri. </span></span><span data-usfm="GEN.41.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kiswama Parao kwaŋin, ido kibwaik ikaanyanarak kakwap, kinadak idiopet kokany yenika akwap nako Misiri kokar ikanykaarei luka amio. </span></span><span data-usfm="GEN.41.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Kotukonokinai inyamat kere luka ikar kalu kaluejok lueponito, kinadai akima akan naka Pamo oreria lukapolok, kidarai. </span></span><span data-usfm="GEN.41.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Inyamat nul da eraunete imono luka akwap kanuka ikar ikanykaarei luka ebeli, luejaunete akwap nako Misiri; kinye akwap atwanare ebeli.”</span></span></div><div class="ChapterContent_p__dVKHb"><span data-usfm="GEN.41.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Akirot nin ajokuna kakonye nuka Parao, kakonye da nuka ikekejaanakinako </span></span><span data-usfm="GEN.41.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 27:18; Awa 2:6; Yob 32:8; Dan 4:8; 5:11.</span></span><span class="ChapterContent_content__RrUqA"> Kotema Parao ikekejaanakinak atiar, “Kipedori adumun etuŋanan loeputos kalo, etuŋanan loejai emoyo loka Edeke?” </span></span><span data-usfm="GEN.41.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kotema Parao Yosep atiar, “Naarai kitodik Edeke jo ŋun kere, emamei loemisiana lokaeoa da kwape kajo, </span></span><span data-usfm="GEN.41.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 7:10.</span></span><span class="ChapterContent_content__RrUqA"> Iyai ijo ekatogo, ido kwape ejaar akonikirot kirimaretc ikatuŋa kere; dimarai ajakanutuka bon ketelekaria jo kapolou.” </span></span><span data-usfm="GEN.41.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 105:22; Awa 14:35; Lim 4:13,14; Dan 6:3; Asw 7:10.</span></span><span class="ChapterContent_content__RrUqA"> Kotema Parao Yosep atiar, “Koany, kadakak jo ayait akwap kere nako Misiri.” </span></span><span data-usfm="GEN.41.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 5:29; Est 3:10; 8:2.</span></span><span class="ChapterContent_content__RrUqA"> Kolaca Parao ekegilut lokaanyunet kobokoritike, kitanapik obokorit loka Yosep, kitanap inapen luka abaputa naejok, kitanapik irikot yenika esabu omurisiŋike, </span></span><span data-usfm="GEN.41.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kitolot kagali kanakiareit naajai ŋesi. Kolimoroi kakonyeneke ebe, “Kokukokinos.” Kodakak ayait akwap kere nako Misiri. </span></span><span data-usfm="GEN.41.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Kobala Parao Yosep ebe, “Eoŋ Parao, emamei bobo ituŋanan yenitonyouni akekan karaida akekeju kakwap kere nako Misiri, dimarai kisiik ijo.” </span></span><span data-usfm="GEN.41.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Komaik Parao Yosep ekekiror Sapenat-panea; koinak Asenat akoku naka Poti-pera esasedoti loka On aimany. Kolot Yosep kirimo akwap kere nako Misiri.</span></span></div><div class="ChapterContent_p__dVKHb"><span data-usfm="GEN.41.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 16:21; 1 Ika 12:6,8; Dan 1:19.  </span></span><span class="ChapterContent_content__RrUqA"> Kerai Yosep laka ikar akaisauni naabwoia kakonyen nuka Parao ekabaka loka Misiri. Konyou Yosep kama ejai Parao, kolot anatar akwap kere nako Misiri. </span></span><span data-usfm="GEN.41.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Kokar ikanykaarei luka amio, kobwan akwap inyamat luipu noi. </span></span><span data-usfm="GEN.41.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kotukonokinenei inyamat kere luka ikar ikanykaarei luajaunete akwap nako Misiri, kiijadanakinenei inyamat oreria; inyamat luka amanan nuerimorito nolirc, cnadanakinenei ore ŋol. </span></span><span data-usfm="GEN.41.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 22:17; Tub 7:12; 1 Sam 13:5; Sab 78:27.</span></span><span class="ChapterContent_content__RrUqA"> Kinada Yosep akima nuipu noi kwape kasine naka aŋolol, aitodol neenyeinia aimar; naarai mam emarunos.</span></span></div><div class="ChapterContent_p__dVKHb"><span data-usfm="GEN.41.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 46:20; 48:5.  </span></span><span class="ChapterContent_content__RrUqA"> Kouri Yosep idwe iarei, koroko ekaru loka ebeli kedoluno, luaurikin Asenat akoku naka Poti-pera esasedoti loka On. </span></span><span data-usfm="GEN.41.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Komaik Yosep ekiyai ekekiror Manase</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">41:51 </span><span class="ft">Manase Apolouke Aisumurwokin.</span></span></span><span class="ChapterContent_content__RrUqA"> ebe, “Naarai kesumurwoki Edeke akaitaaritoi, ka ekal loka papaka kere.” </span></span><span data-usfm="GEN.41.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Lokiareit da komaik ekekiror Epuraim</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">41:52 </span><span class="ft">Epuraim Apolouke Aipuar.</span></span></span><span class="ChapterContent_content__RrUqA"> ebe, “Naarai ketupu Edeke eoŋ kakwap naka aiticanioka.”</span></span></div><div class="ChapterContent_p__dVKHb"><span data-usfm="GEN.41.52" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.41.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">Kodaunos do ikar ikanykaarei luka amio luajaas akwap nako Misiri. </span></span><span data-usfm="GEN.41.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 7:11; Sab 105:16.</span></span><span class="ChapterContent_content__RrUqA"> Kogeunos ikar ikanykaarei luka ebeli, kwape kebalar Yosep: kojaun ebeli akwapin kere, konye kojaas inyamat akwap kere nako Misiri. </span></span><span data-usfm="GEN.41.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 2:5.</span></span><span class="ChapterContent_content__RrUqA"> Naariebia eteŋei akwap kere nako Misiri, komonyatar ituŋa Parao kanuka inyamat. Kotema Parao Imisirian kere atiar, “Kolosenenete neejai Yosep; nukitemanari ŋesi yes, kiswamanakinete kwaŋin.” </span></span><span data-usfm="GEN.41.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 42:6; 47:14,24; Awa 11:26.</span></span><span class="ChapterContent_content__RrUqA"> Konata ebeli akwapin kere; konaa Yosep imono kere kitwegelenenei Imisirian; kodcdenear ebeli kakwap nako Misiri. </span></span><span data-usfm="GEN.41.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 9:28; Age 12:10; 26:1; 43:1; 2 Ika 8:1.</span></span><span class="ChapterContent_content__RrUqA"> Lukakwapin kere koponenakinete Yosep koMisiri agwel akima; naarai kodedenear ebeli kakwapin kere.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 41<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.41">Learn More About Ebaibuli</a></div>