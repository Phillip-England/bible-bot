<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Ageun 31</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="GEN.31" class="ChapterContent_chapter__uvbXo">
         <div class="ChapterContent_label__R2PLt">31</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="GEN.31.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:2; 31:31; Sab 57:4; Rom 13:13; Tit 3:3; Yak 3:8; Sab 49:16.  </span></span><span class="ChapterContent_content__RrUqA"> Kopup ŋesi akiro nuka odwe luka Laban, ebalas ebe, “Kidema Yakob iboro kere luaraas luka papawok: ido kaŋul luaraas luka papawok kes adumunia abar ŋin kere.” </span></span><span data-usfm="GEN.31.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:5; Ikis 28:54.</span></span><span class="ChapterContent_content__RrUqA"> Koany Yakob akonyen nuka Laban, ido koany, itegelikina kamaken, </span></span><span data-usfm="GEN.31.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:15; 32:9.</span></span><span class="ChapterContent_content__RrUqA"> Kotema EJAKAIT Yakob atiar, “Koboŋo akwap naka lukapapaakon, mama ejaas iinacanakon, ajaenena eoŋ kajo.” </span></span><span data-usfm="GEN.31.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kiyakia Yakob konyarau Rakel ka Lea kopotu orony neejai esipan. </span></span><span data-usfm="GEN.31.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 21:22; Isa 41:10; Bur 13:5.</span></span><span class="ChapterContent_content__RrUqA"> Kotema atiar, “Aany akonyen nuka papakus itegelikina kamaka; konye Edeke loka papaka ejaenena keoŋ. </span></span><span data-usfm="GEN.31.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 30:29.</span></span><span class="ChapterContent_content__RrUqA"> Ido ijenete cut ebe abu kejaanak papakus kakagogon kere. </span></span><span data-usfm="GEN.31.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 15:1; 20:6; Yob 22:25; Sab 5:11; 7:10; Awa 30:5.</span></span><span class="ChapterContent_content__RrUqA"> Ido papakus abu kenala, kilocenenei ekaropit irwan atomon; konye mam Edeke abu kocamak aiswamakin eoŋ aronis. </span></span><span data-usfm="GEN.31.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 30:32.</span></span><span class="ChapterContent_content__RrUqA"> Naetemaria kwana ebe, ‘Numerieik, kes eraunos ekoniropit’; kouri esipan kere numerieik: ido naetemaria ebe, ‘Nupusieik kes eraunos ekoniropit’; kouri esipan kere nupusieik. </span></span><span data-usfm="GEN.31.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:16.</span></span><span class="ChapterContent_content__RrUqA"> Kwaŋin abu Edeke kodema papakus ikebaren, kainak eoŋ. </span></span><span data-usfm="GEN.31.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosodi kapaarasia kanun, kiwacu esipan, keteluo akakonye, kaany kotoma airuja, ido koany, ikorwa luakwarete esipan araas lupusieik, ka lumerieik, ka luenirooko. </span></span><span data-usfm="GEN.31.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 48:16.</span></span><span class="ChapterContent_content__RrUqA"> Emalaika da loka Edeke kalimok kotoma airuja ebe, ‘Yakob’; katema atiar, “Eoŋ lo.’ </span></span><span data-usfm="GEN.31.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:7; Ikis 24:15; Sab 12:5; Pes 6:9.</span></span><span class="ChapterContent_content__RrUqA"> Kotema atiar, ‘Kiteluo kwana akonikonye, koany ikorwa kere luekwarete esipan lupusieik ka lumerieik ka Iuetjirooko; naarai aany kere nukiswamanakini Laban, </span></span><span data-usfm="GEN.31.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 28:18-22; 32:9.</span></span><span class="ChapterContent_content__RrUqA"> Arai Eoŋ Edeke loka Bet-el, nekolo ibukokinia akinyet opir, nekiyapoikinio eoŋ aiyaposit; aso do konyou, kolot kakwap kana, kobono akwap nakolo kiwurikinio.’’’ </span></span><span data-usfm="GEN.31.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 2:24.</span></span><span class="ChapterContent_content__RrUqA"> Kobonokis ŋes Rakel ka Lea kotemasi atiar, “Eroko bobo isio kiia kakorakinet arai airumet kotogo loka papakosi? </span></span><span data-usfm="GEN.31.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 17:5; 1 Sam 19:13; Esk 21:21; Kos 3:4.</span></span><span class="ChapterContent_content__RrUqA"> Mam kimarakinit ŋesi sio olonwao? Naarai abu kogwela sio, anyamar da cut ikosiboro. </span></span><span data-usfm="GEN.31.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Naarai abara kere naademaa Edeke papakosi ŋes nawok, ka naka idwcwok: asa do nuadau Edeke alimokin jo, kiswama.”</span></span></div><div class="ChapterContent_p__dVKHb"><span data-usfm="GEN.31.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Konyou Yakob, kisibwanenik ikedwe ka akenor kuju akaalai; </span></span><span data-usfm="GEN.31.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Koyana ibaren kere, ka iboro kere luatukonokinit, ibaren luabu kodumunite, luatukokinit koPadan-Aram, alosit mama ejai Isaak papake akwap naka Kanaan. </span></span><span data-usfm="GEN.31.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 35:2.</span></span><span class="ChapterContent_content__RrUqA"> Alosit Laban aitub ajul nuka amerekekinike; kokokwa Rakel aputosia nuka idekesio nuka papake. </span></span><span data-usfm="GEN.31.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kidadaar Yakob komam Laban Esuriat Ejeŋi, naarai mam abu kolimok elosi. </span></span><span data-usfm="GEN.31.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 46:28; 2 Ika 12:17; Luk 9:51.</span></span><span class="ChapterContent_content__RrUqA"> Kwaŋin koker kiboro kere luajaatar; konyou, kikwaijar kocor, kobea oroŋat loka Gilead.</span></span></div><div class="ChapterContent_p__dVKHb"><span data-usfm="GEN.31.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Aponi kolimokinai Laban kapaaran kanakiwuniet ebe asi Yakob. </span></span><span data-usfm="GEN.31.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 13:8.</span></span><span class="ChapterContent_content__RrUqA"> Kouparos kikeinacan, kibwapak ŋes apaarasia akanykaarei; kodumak oroŋat loka Gilead. </span></span><span data-usfm="GEN.31.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 20:3; Yob 33:15; Mat 1:20; Age 24:50.</span></span><span class="ChapterContent_content__RrUqA"> Kobu Edeke mama ejai Laban Esuriat kotoma airuia kuare, kotema atiar, “Kocoite, sirikiner kaYakob nuejok karaida nuereko.”</span></span></div><div class="ChapterContent_p__dVKHb"><span data-usfm="GEN.31.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kodolok Laban Yakob. Ebubukinit Yakob ekewema oroŋat; Laban da ka ikeinacan kibubukis oroŋat loka Gilead. </span></span><span data-usfm="GEN.31.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 30:2.</span></span><span class="ChapterContent_content__RrUqA"> Kotema Laban Yakob atiar, “Ibu kiswama nyo, aisi komam eoŋ ajeni, kosodi ayaŋaar cut adweka kwape nuunatan kekileŋ? </span></span><span data-usfm="GEN.31.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kanukinyo kisia, aidadaar kamaka; komam kilimokinit, tikatwarit kaboliasia ka ikososio ka isiman ka adeudeu? </span></span><span data-usfm="GEN.31.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 1:9; 1 Ika 19:20; Asw 20:37; 1 Sam 13:13; 2 Siit 16:9.</span></span><span class="ChapterContent_content__RrUqA"> Kwabo mam ibu kisunup eoŋ ainu ikadwe lusap ka lupesur? Iswama do nuka abaŋaanut, </span></span><span data-usfm="GEN.31.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:13; Sab 5:11; 84:11; 115:9.</span></span><span class="ChapterContent_content__RrUqA"> Ejai eoŋ apedor aiswamakin jo erono: konye Edeke loka papakon ŋes kinera keoŋ kuare ebe, ‘Kocoite, sirikiner kaYakob nuejok karaida nueroko.’ </span></span><span data-usfm="GEN.31.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:19; Yos 24:2; Tub 18:24; Asw 19:26.</span></span><span class="ChapterContent_content__RrUqA"> Natikwana da karaida kikoto alosit, naarai kimuit ijo ere loka papakon itia bo inyo kikokwaria ikadekesio?” </span></span><span data-usfm="GEN.31.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Koboŋok Yakob kotema Laban atiar, “Naarai abu-kakurianar, ebe elemuni jo kodema eoŋ adwekon kagogon. </span></span><span data-usfm="GEN.31.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 44:9.</span></span><span class="ChapterContent_content__RrUqA"> Ŋin yenidumuni ijo ejaas kikonidekesio, mam ejari; kotiaka ijo yenikon yenejai keoŋ kakonyen nuka iwokoinacan, koyana.” Naarai mam Yakob kejeni ebe kekokounit Rakel kes.</span></span></div><div class="ChapterContent_p__dVKHb"><span data-usfm="GEN.31.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 44:9.  </span></span><span class="ChapterContent_content__RrUqA"> Koloma Laban owema loka Yakob, owema da loka Lea, owema da loka abulesin aarei, konye mam abu kodum kes. Kolom kowema loka Lea, koloma owema loka Rakel. </span></span><span data-usfm="GEN.31.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kwabo kelemarit Rakel aputosia nuka idekesio, kibwaik kes oboro luka akaalai, kiboikin kes, kinanyinany Laban ewema kere, konye mam edumuna kesi. </span></span><span data-usfm="GEN.31.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:12; Leb 19:32; Pes 6:1.</span></span><span class="ChapterContent_content__RrUqA"> Kotema papake atiar, “Sirikinyunyurikin ejakaitika kanu mam apedoro anyoun kakonyenekon, naarai ebami eoŋ.” Komo, konye mam edumuna aputosia nuka idekesio.</span></span></div><div class="ChapterContent_p__dVKHb"><span data-usfm="GEN.31.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Pes 4:26.  </span></span><span class="ChapterContent_content__RrUqA"> Konyunyurikin Yakob, konolopata kaLaban: Koboŋok Yakob kotema Laban atiar, “Anibo akaronis? Akadiakaret anyoin, kibwapitor arukitor eoŋ? </span></span><span data-usfm="GEN.31.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 12:3; 1 Kor 6:5.</span></span><span class="ChapterContent_content__RrUqA"> Naarai inanyinany ikaboro kere, inyo bo idum ijo koboro lukotogokon kere? Kibwaik ne akonyen nuka ikainacan, ka ikoniinacan, kotubokis oni luarei. </span></span><span data-usfm="GEN.31.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Ikar nul akaisaarei kiia kajo; amerekekinikon, ka akineikon mam eiecununete ikalei, imaseniko da luka esipan mam eoŋ elilanari. </span></span><span data-usfm="GEN.31.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:10,12.</span></span><span class="ChapterContent_content__RrUqA"> Yenapoopooenenei ctian mam kainununei jo, eoŋ katwanianari nin, ibu kitepesenenei eoŋ arai kekokwar paaran, arai kekokwar kuare. </span></span><span data-usfm="GEN.31.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kaiai kwaŋin; paaran kaarite akure noi, ka aterot kuare; kikolerito akakonye. </span></span><span data-usfm="GEN.31.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 29:27; 31:7.</span></span><span class="ChapterContent_content__RrUqA"> Ikar nul akaisaarei ajai togokon; abu kejaanak ikar itomon ka luoŋon kanuka adwekon, ikar ikanykape da kanuka esipanikon; ibu kilocenenei ekaropit irwan atomon. </span></span><span data-usfm="GEN.31.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 124:1; Isa 8:13; Any 3:7; 1 Siit 12:17.</span></span><span class="ChapterContent_content__RrUqA"> Kedim Edeke loka papaka, Edeke loka Aburaam, ka Aiyoŋ naka Isaak ajaut keoŋ, timam kikurwok aiiukar eoŋ kwana titai. Abu Edeke koany akaiticanitoi, ka aitaaritoi naka akaninika, kiretak jo bian kuare.”</span></span></div><div class="ChapterContent_p__dVKHb"><span data-usfm="GEN.31.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Koboŋok Laban kotema Yakob atiar, “Apcsur eraas akapesur, idwe eraas ikadwe, isipanin da ikasipanin, kere luiseseni eraas luka; eswamakini nyo lolo akapcsur nu, arai ikecedwe luapotu kouriata? </span></span><span data-usfm="GEN.31.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 26:28; Yos 24:27.</span></span><span class="ChapterContent_content__RrUqA"> Aso do, ketutukot aitutuket, eoŋ ka jo, korai akajenan neaiai eoŋ ka jo.” </span></span><span data-usfm="GEN.31.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 28:18.</span></span><span class="ChapterContent_content__RrUqA"> Koyana Yakob amoru, kosipok araut epir. </span></span><span data-usfm="GEN.31.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Kotema Yakob ikeinacan atiar, “Kotukokisi amoru.” Koyaata amoru, kotukokisi atukot; konyamata kidunyasi katukot. </span></span><span data-usfm="GEN.31.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Komaik Laban nin Yegar-sakaduta; </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">31:47 </span><span class="ft">Yegar-sakaduta Apolouke toma Aramaik Atukot nakaienan.</span></span></span><span class="ChapterContent_content__RrUqA"> konye komaik Yakob Galeed. </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">31:47 </span><span class="ft">Galeed Apolouke toma Aburanian Atukot nakajenan.</span></span></span><span class="ChapterContent_content__RrUqA">  </span></span><span data-usfm="GEN.31.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 24:27.</span></span><span class="ChapterContent_content__RrUqA"> Kotema Laban atiar, “Atukot na ŋes akaienan neajai eoŋ ka jo lolo.” Ŋes kemaikinere ekekiror Galeed. </span></span><span data-usfm="GEN.31.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 11:29; 1 Sam 7:5.</span></span><span class="ChapterContent_content__RrUqA"> Ka Misupa, </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">31:49 </span><span class="ft">Misupa Apolouke Aites.</span></span></span><span class="ChapterContent_content__RrUqA"> naarai kotema atiar, “EJAKAIT kidara eoŋ ka jo, namam kianyununor bobo. </span></span><span data-usfm="GEN.31.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">Arai kinaru ijo akapesur, arai kimany ijo acenor kinye apesuruka, emamei ecetuŋanan kaoni; koany, Edeke ŋes ekaienan neajai eoŋ ka jo.”</span></span></div><div class="ChapterContent_p__dVKHb"><span data-usfm="GEN.31.50" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kotema Laban Yakob atiar, “Koany atukot na, ido koany epir, luasipok eoŋ kidinika ka joo. </span></span><span data-usfm="GEN.31.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Korau atukot na akajenan, ido epir korau ekajenan, ebe mam atubi eoŋ atukot na abunore mama ijai, ijo da mam itubi atukot na ka epir lo abunore mama ajai, kanuka aronis. </span></span><span data-usfm="GEN.31.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 16:5; 21:23.</span></span><span class="ChapterContent_content__RrUqA"> Edeke loka Aburaam, ido Edeke loka Nakor, Edeke loka papakec, kotub kokidiniwok.” Kiyapo Yakob kolimite Aiyoŋ naka papake Isaak. </span></span><span data-usfm="GEN.31.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_content__RrUqA">Koinak Yakob asubanit koronat, konyarau ikeinacan ainyam atap; konyamata atap, kiboioto akuare kiya koronat.</span></span></div><div class="ChapterContent_p__dVKHb"><span data-usfm="GEN.31.54" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="GEN.31.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 28:1; 2 Sam 6:20.  </span></span><span class="ChapterContent_content__RrUqA"> Kodilok Laban ainu ikedwe lutelepai ka lupesur, kilipak arereŋ; konyou Laban, kobono aiboisike.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Ageun 31<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=GEN.31">Learn More About Ebaibuli</a></div>