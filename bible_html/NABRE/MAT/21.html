<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Matayo 21</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="MAT.21" class="ChapterContent_chapter__uvbXo">
         <div class="ChapterContent_label__R2PLt">21</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="MAT.21.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 11:1-10; Luk 19:29-38; Yok 12:12-19.  </span></span><span class="ChapterContent_content__RrUqA"> Naeapiariata kesi Yerusalem, kodolot Betapage, moru loka Iseitunin, kosodi Yesu kijuka ikesisiak iarei, </span></span><span data-usfm="MAT.21.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">kotema kes atiar, “Koloto ore loisesenete, atipet idumunete asigiria naeenitai, ka ikekoku, kolacut, koinut eoŋ. </span></span><span data-usfm="MAT.21.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 26:18.</span></span><span class="ChapterContent_content__RrUqA"> Arai kitemari idiotuŋanan akirot, iboŋokinete ŋes ebe, ‘Ejakait ipuda kes.’ Kosodi atipet kijaikini kes.” </span></span><span data-usfm="MAT.21.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kojaut ŋun tetere edoli akirot nakinerit enabi ebe,</span></span></div><div class="ChapterContent_q1__wjdiM"><span data-usfm="MAT.21.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sek 9:9; Isa 62:11.  </span></span><span class="ChapterContent_content__RrUqA"> “Kolimokis yesi akoku naka Sion ebe,</span></span></div><div class="ChapterContent_q1__wjdiM"><span data-usfm="MAT.21.5" class="ChapterContent_verse__57FIw"><span class="ChapterContent_content__RrUqA">Koany, ebunit Ekabakakon mamakon,</span></span></div><div class="ChapterContent_q1__wjdiM"><span data-usfm="MAT.21.5" class="ChapterContent_verse__57FIw"><span class="ChapterContent_content__RrUqA">Loitasono, ibwanenit asigiria,</span></span></div><div class="ChapterContent_q1__wjdiM"><span data-usfm="MAT.21.5" class="ChapterContent_verse__57FIw"><span class="ChapterContent_content__RrUqA">Ibwanenit ikoku, ikoku yenikatiaŋ nakebwokan.”</span></span></div><div class="ChapterContent_p__dVKHb"><span data-usfm="MAT.21.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Koloto ikesisiak, kiswamata kwape kicorakinitor Yesu kes. </span></span><span data-usfm="MAT.21.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Koinut ŋes asigiria, ka ikekoku, kopetanakis ikecenapen; kibwanen ŋesi. </span></span><span data-usfm="MAT.21.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 9:13.</span></span><span class="ChapterContent_content__RrUqA"> Kopetanakis ituŋa luipu lukotoma okodet ikecenapen orot, ice da kojepununut atenieik kokito, kopetanakis kes da orot. </span></span><span data-usfm="MAT.21.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 118:25-26; 2 Sam 14:4.</span></span><span class="ChapterContent_content__RrUqA"> Kiworoto ikodeta lukiŋarenikinito ka luketupakinito ŋes ebe, “Kosana mama ejai Okoku loka Daudi! Isirereŋitoi loebunit kokiror loka Ejakait! Kosana kuju noi kakuj!” </span></span><span data-usfm="MAT.21.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Nakelomaria ŋesi Yerusalem, korieŋut lukore kere, kobalas ebe, “Iŋai bo lo?” </span></span><span data-usfm="MAT.21.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 21:46.</span></span><span class="ChapterContent_content__RrUqA"> Koboŋokis ikodeta ebe, “Ŋol ŋes enabi Yesu loko Nasaret nako Galilaya.”</span></span></div><div class="ChapterContent_p__dVKHb"><span data-usfm="MAT.21.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 11:11-24; Luk 19:45-48; Yok 2:14-16.  </span></span><span class="ChapterContent_content__RrUqA"> Kosodi koloma Yesu toma oyekalu loka Edeke, kireŋea kere lukegwelanarete ka lukegwelete kotoma oyekalu, kobuburiana imesan luka ikesiecanarak arupian, ka iicoloŋo luka ŋul kalukegwelanarete ajeleik, </span></span><span data-usfm="MAT.21.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 56:7; Yer 7:11.</span></span><span class="ChapterContent_content__RrUqA"> kotema kes atiar, “Iwadikatai ebe, ‘Ekatogo enyaritai etogo lokilipet,’ konye yes ituluosi abua naka ikaŋatak.”</span></span></div><div class="ChapterContent_p__dVKHb"><span data-usfm="MAT.21.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kopotu imudukiok ka luicodos mama ejai oyekalu, kitaŋaleu kes. </span></span><span data-usfm="MAT.21.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 118:25.</span></span><span class="ChapterContent_content__RrUqA"> Konye nakeanyuniata isasedotin lupeti ka ikewadikak nukaumokin nukiswamai, ka idwe lukiworoete koyekalu ebe, “Kosana mama ejai Okoku loka Daudi!” konyunyurikinos; </span></span><span data-usfm="MAT.21.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 8:3.</span></span><span class="ChapterContent_content__RrUqA"> kotemasi ŋes atiar, “Ipupi ijo nuinerasi lu?” Kotema kes Yesu atiar, “Eebo, mam isiomitos ebe,</span></span></div><div class="ChapterContent_q1__wjdiM"><span data-usfm="MAT.21.16" class="ChapterContent_verse__57FIw"><span class="ChapterContent_content__RrUqA">‘Kaituke nuka idwe ludidik ka luenakete,</span></span></div><div class="ChapterContent_q1__wjdiM"><span data-usfm="MAT.21.16" class="ChapterContent_verse__57FIw"><span class="ChapterContent_content__RrUqA">Itodol aiturit?’ ”</span></span></div><div class="ChapterContent_m__3AINJ"><span data-usfm="MAT.21.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kinye kes, koloma kiŋa ka ere kiton Betania, koper ŋina.</span></span></div><div class="ChapterContent_p__dVKHb"><span data-usfm="MAT.21.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Tupuruc, nakeboŋoria ore, korieb eteŋei, </span></span><span data-usfm="MAT.21.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 13:6.</span></span><span class="ChapterContent_content__RrUqA"> Koany etini kariri kerot, kolot neejai, mam eanyuna ibore kokujuke dimarai akui bon. Kolimok ŋes ebe, “Mam bobo iraenenei araito ikar kere!” Atipet korinyo etini. </span></span><span data-usfm="MAT.21.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Nakeanyuniata ikesisiak, koumokis, kobalas ebe, “Ekonaki bo ai etini erinyori atipet?” </span></span><span data-usfm="MAT.21.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 17:20; 1 Kor 13:2.</span></span><span class="ChapterContent_content__RrUqA"> Koboŋok Yesu kotema kes atiar, “Abeit katemari yes atiar, Arai ijaas kaiyuun komam ibuonokinos, mam iswamaete ŋin naka etini bon, konye arai ilimokinete eroŋat lo ebe, ‘Koukor kocakar aŋolol,’ iswamaun. </span></span><span data-usfm="MAT.21.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kere da nuilipete kailipikus iyuunito, idumunete.”</span></span></div><div class="ChapterContent_p__dVKHb"><span data-usfm="MAT.21.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 11:27-33; Luk 20:1-8.  </span></span><span class="ChapterContent_content__RrUqA"> Nakedaunia alomar toma oyekalu, kopotu lusasedotin lupeti ka imakio luka ituŋa mamakeŋ napisisianakini, kobalas ebe, “Iswamai ijo nu kapolou anyoin? Iŋai da kiinakini jo apolou ŋin?” </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 2:18.</span></span><span class="ChapterContent_content__RrUqA">  </span></span><span data-usfm="MAT.21.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koboŋok Yesu kotema kes atiar, “Eoŋ da keŋisi yes akirot adiopet; arai kiboŋokinete eoŋ, ŋes konyet kalimokiniata yes apolou nakeswamaa nu. </span></span><span data-usfm="MAT.21.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Aibatisa naka Yokana kebuni kai? Kebuni kotoma akuj, arai bo kotuŋa?” Kiŋitanakinos bonik ka bonik, kobalas ebe, “Arai kiitema ebe, ‘Kebuni kotoma akuj’; kitemari ŋesi oni ebe, ‘Aso kanukinyo mam kiyuuniata ŋes?’ </span></span><span data-usfm="MAT.21.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 14:5.</span></span><span class="ChapterContent_content__RrUqA"> Arai kiitema ebe, ‘Kebuni kotuŋa,’ kikuriana ekodet; naarai eomito ituŋa kere ebe kerai Yokana enabi.” </span></span><span data-usfm="MAT.21.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Koboŋokis Yesu kobalas ebe, “Mam kijeni.” Kotema kes atiar, “Eoŋ da mam kalimokini yes apolou nakeswamaa nu.”</span></span></div><div class="ChapterContent_p__dVKHb"><span data-usfm="MAT.21.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">“Konye iwomito biai? Kojaas etuŋanan idwe iarei; kolot mama ejai losodit kotema atiar, ‘Ikakoku, kolot lolo kiswama toma amana naka emusabibu.’ </span></span><span data-usfm="MAT.21.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:21.</span></span><span class="ChapterContent_content__RrUqA"> Koboŋok ebe, ‘Alosi Ipapa,’ konye mam eloto. </span></span><span data-usfm="MAT.21.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kolot mama ejai lokiareit kinera ŋupeŋun; Koboŋok ebe, ‘Mam akoto,’ kokau abu kitoronikin, kolot. </span></span><span data-usfm="MAT.21.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 18:14.</span></span><span class="ChapterContent_content__RrUqA"> Aso ali ka luarei kaŋul loabu kiswama nuakoto papake?” Kotemasi atiar, “Lokiareit.” Kotema Yesu kes atiar, “Abeit, katemari yes atiar, Kigeikinete yes iketelemak esolo ka nudotea alomar toma ajakanut naka Edeke. </span></span><span data-usfm="MAT.21.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 3:12; 7:29-30.</span></span><span class="ChapterContent_content__RrUqA"> Naarai abu Yokana kobu mamakus korot loka adolit, mam yes iyuuna, konye apotu iketelemak esolo ka nudotea kiyuutu ŋes; yes da nakianyuniata, mam ipotu kitoronikinos kokau, ka aiyuun ŋes,</span></span></div><div class="ChapterContent_p__dVKHb"><span data-usfm="MAT.21.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 12:1-12; Luk 20:9-19.  </span></span><span class="ChapterContent_content__RrUqA"> “Kopupokis awaragan ace. Kejai kolo etuŋanan elopet etogo, kira ŋesi amana naka emusabibu, kirigak abwas, kobokik aipany nacues tomake, koduk aiteis, kititiŋ ikeswamak, kolot akwap ace. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 5:1-2; Mat 25:14.</span></span><span class="ChapterContent_content__RrUqA">  </span></span><span data-usfm="MAT.21.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Keapu apak naka araito, kijuka ikebulesin mama ejaas ikeswamak, adumun akeraito. </span></span><span data-usfm="MAT.21.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Konye kikamut ikeswamak ikebulesin kodaata ece, koarata ece, ka ece da kibiribiroto kamor. </span></span><span data-usfm="MAT.21.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kijuka bobo ibulesin ice luipu adepar lusodit; kikonakis ŋul da nepenen. </span></span><span data-usfm="MAT.21.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kokau kijuka okokuke mamakec, kobala ebe, ‘Eyoŋete okokuka.’ </span></span><span data-usfm="MAT.21.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 27:18.</span></span><span class="ChapterContent_content__RrUqA"> Konye nakeanyuniata ikeswamak okoku, kineranakinos bonik ka bonik kobalas ebe, ‘Erai lo ekeruman; aso kaarata ŋes, kabeata oni akeirumet.’ </span></span><span data-usfm="MAT.21.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Kikamut ŋes kocakas kiŋa kamana naka emusabibu koarata. </span></span><span data-usfm="MAT.21.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Aso naebunio ejakait loka amana naka emusabibu ikonakini ai ikeswamak kwi?” </span></span><span data-usfm="MAT.21.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Kotemasi atiar, “Emudiari erono ikaronok kwi, ititiŋi amana naka emusabibu ikeswamak ice lueinanakinete araito kedolo apak.” </span></span><span data-usfm="MAT.21.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 118:22-23; Asw 4:11; Rom 9:33; 1 Pet 2:6-8.</span></span><span class="ChapterContent_content__RrUqA"> Kotema Yesu kes atiar, “Mam isiomito nuiwadikatai ebe:</span></span></div><div class="ChapterContent_q1__wjdiM"><span data-usfm="MAT.21.42" class="ChapterContent_verse__57FIw"><span class="ChapterContent_content__RrUqA">‘Amoru nakeŋerete ikadukok</span></span></div><div class="ChapterContent_q1__wjdiM"><span data-usfm="MAT.21.42" class="ChapterContent_verse__57FIw"><span class="ChapterContent_content__RrUqA">Ŋin ŋes keponi kitaraunai nakapolon naka agor;</span></span></div><div class="ChapterContent_q1__wjdiM"><span data-usfm="MAT.21.42" class="ChapterContent_verse__57FIw"><span class="ChapterContent_content__RrUqA">Abuni akirot ŋin kama ejai Ejakait,</span></span></div><div class="ChapterContent_q1__wjdiM"><span data-usfm="MAT.21.42" class="ChapterContent_verse__57FIw"><span class="ChapterContent_content__RrUqA">Erai nakaumokin kakonyenewok.’</span></span></div><div class="ChapterContent_m__3AINJ"><span data-usfm="MAT.21.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kanuka ŋun katemari yes atiar, Elemario ajakanut naka Edeke kamakus, einakinio ateker ace naerai akeraito.” </span></span><span data-usfm="MAT.21.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 2:34,35,44,45.</span></span><span class="ChapterContent_content__RrUqA"> Yenibirokini kuju amoru ŋin ebilibiliun; konye ŋin yenibirokin amoru, ipicipicari ŋes cut.</span></span></div><div class="ChapterContent_p__dVKHb"><span data-usfm="MAT.21.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.21.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Nakiirariata isasedotin lupeti ka Iparisayon awaragasiake, kojenut ebe inerakinit kes. </span></span><span data-usfm="MAT.21.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Nakemoiata aikamun ŋes, kokuriakata ikodeta, naarai aomito ebe erai ŋesi enabi.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Matayo 21<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=MAT.21">Learn More About Ebaibuli</a></div>