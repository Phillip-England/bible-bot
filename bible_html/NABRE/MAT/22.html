<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Matayo 22</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="MAT.22" class="ChapterContent_chapter__uvbXo">
         <div class="ChapterContent_label__R2PLt">22</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="MAT.22.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Koboŋok Yesu bobo, kiner kakes kawaragasia ebe, </span></span><span data-usfm="MAT.22.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 14:16-24.</span></span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 3:29.</span></span><span class="ChapterContent_content__RrUqA"> “Ajakanut naka akuj eputos bala ekabaka lokipoikini okokuke epucit loka eiterane. </span></span><span data-usfm="MAT.22.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kijuka ikebulesin anyaraun lukenyaritai aponare opucit; konye kogiroto kwi aponare. </span></span><span data-usfm="MAT.22.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 21:36.</span></span><span class="ChapterContent_content__RrUqA"> Kijuka bobo ibulesin ice, kobala ebe, ‘Kolimokis kwi lukenyaritai ebe, Koany, etemonok ikanyamat, adau aiar ikamoŋin ka ikatak lurobok, adau aitemonokin kere; kopotu do opucit.’ </span></span><span data-usfm="MAT.22.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Konye kes mam apotu kopodos, koloto, ediopet omanikorike, ece agwelanarike, </span></span><span data-usfm="MAT.22.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">lukesalete da kikamut ikebulesin, kiswamakis nukepali, koarata, </span></span><span data-usfm="MAT.22.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 24:2.</span></span><span class="ChapterContent_content__RrUqA"> Kosodi konyunyurikin ekabaka, kijuka akejore komudia ikaarak kwi, kicwe da erekec, </span></span><span data-usfm="MAT.22.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kosodi kotema ikebulesin atiar, ‘Itemokino epucit, konye lukenyaritai mam ibusakinito. </span></span><span data-usfm="MAT.22.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 13:47; 21:43.</span></span><span class="ChapterContent_content__RrUqA"> Aso koloto asisiarin nuka irotin, konyarautu ŋinituŋanan kere yenidumunete kobu opucit.’ </span></span><span data-usfm="MAT.22.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konyoutu ibulesin ŋul koloto orotin, kotukonokis lukedumunete kere, lueroko ka luejok da; kilelebun etogo loka epucit ipejok. </span></span><span data-usfm="MAT.22.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Konye nakelomaria ekabaka aanyun ipejok, koany kanen etuŋanan lomam enapit anapito nakepucit. </span></span><span data-usfm="MAT.22.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kotema ŋes atiar, ‘Opapero, kilomuni ne biai komamei anapito nakepucit?’ Kobuta. </span></span><span data-usfm="MAT.22.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 8:12; 25:30; Luk 13:28.</span></span><span class="ChapterContent_content__RrUqA"> Kosodi kotema ekabaka ikejaanakinak atiar, ‘Koenata akanin ka akeje, koyaŋaasi kocakakis amuton nakokiŋa; kaŋina ejaun aimony ka airiamanakin ikel.’ </span></span><span data-usfm="MAT.22.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Naarai ipu luenyaritai, konye luseuna ikidioko.”</span></span></div><div class="ChapterContent_p__dVKHb"><span data-usfm="MAT.22.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.22.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 12:13-17; Luk 20:20-26.  </span></span><span class="ChapterContent_content__RrUqA"> Kosodete koloto Iparisayon kinerut ailok ŋes kakiroke. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:6.</span></span><span class="ChapterContent_content__RrUqA">  </span></span><span data-usfm="MAT.22.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 3:6; Yok 3:2.</span></span><span class="ChapterContent_content__RrUqA"> Kiyakikis ŋes ikesisiakakec, nepepe ka Ikerodian, kobalas ebe, “Ekesisianakinan, kijeni ebe irai ijo lokabeit, isisianakini da erot loka Edeke kotoma abeit, kwabo mam ipodo idiotuŋanan kere; naarai mam iseseni ejautene loka ituŋa. </span></span><span data-usfm="MAT.22.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Aso kolimokinai iwomit biai? Ibus kereka ainakin Kaisar esolo, arai bo mam?” </span></span><span data-usfm="MAT.22.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Konye Yesu kojen akeceronis, kotema atiar, “Yes lukesoswai, kanukinyo kikoduniata eoŋ? </span></span><span data-usfm="MAT.22.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kitodikinai cani apesa naka esolo.” Koinunai adenari. </span></span><span data-usfm="MAT.22.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kotema Yesu kes atiar, “Nakaŋai aput na, ka nuiwadikatai?” </span></span><span data-usfm="MAT.22.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 13:7.</span></span><span class="ChapterContent_content__RrUqA"> Kotemasi atiar, “Nuka Kaisar.” Kosodi kotema kes atiar, “Aso kotacakis Kaisar nueraas nuka Kaisar, ka Edeke da nueraas nuka Edeke.” </span></span><span data-usfm="MAT.22.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 8:9.</span></span><span class="ChapterContent_content__RrUqA"> Kepuputu kesi koumokis; kinyeis ŋes koloto.</span></span></div><div class="ChapterContent_p__dVKHb"><span data-usfm="MAT.22.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.22.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 12:18-27; Luk 20:27-40.  </span></span><span class="ChapterContent_content__RrUqA"> Kapaaran kaŋin kopotu Isadukayon mamakeŋ, luebalas ebe emamei ajarun; kiŋita ŋes, </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 23:8.</span></span><span class="ChapterContent_content__RrUqA">  </span></span><span data-usfm="MAT.22.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 25:5,6; Age 38:8.</span></span><span class="ChapterContent_content__RrUqA"> kobalas ebe, “Ekesisianakinan, abu Musa kobala ebe, ‘Arai ketwana etuŋanan, komameete idwe, emanyi onaceke akeberu, tetere edumakini onaceke aur.’ </span></span><span data-usfm="MAT.22.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Aso, kejaas iinacan ikanykaarei kamakosi; komany losodit, kotwana, ido naarai emamei ŋes aur kinyeinia onaceke akeberu; </span></span><span data-usfm="MAT.22.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">kwape kwaŋin lokiareit, ka lokiwuniet, aitodol kere ikanykaarei. </span></span><span data-usfm="MAT.22.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Akaulo kakere, kotwana aberu ŋin da. </span></span><span data-usfm="MAT.22.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Aso, kotoma ajarun, eraun ŋin aberu naka ŋai kakwi kalukanykaarei? Naarai kere apotu kojaas kaŋes.” </span></span><span data-usfm="MAT.22.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Koboŋok Yesu kotema atiar, “Ipaarete yesi, naarai mam iienete nuiwadikatai karaida apedor naka Edeke. </span></span><span data-usfm="MAT.22.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Naarai kotoma ajarun mam emanyete karaida adukokinio, konye eraas bala imalaikan kotoma akuj. </span></span><span data-usfm="MAT.22.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Bobo da kakiro nuka ajarun kokatwak, mam isiomito akirot nakinerit Edeke ebe, </span></span><span data-usfm="MAT.22.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 3:6; Mat 8:11.</span></span><span class="ChapterContent_content__RrUqA"> ‘Arai eoŋ Edeke loka Aburaam, Edeke loka Isaak, ka Edeke loka Yakob da’? Mam ŋes erai Edeke loka lukatwak, konye loka lukaiarak.” </span></span><span data-usfm="MAT.22.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Nakiirariata ikodeta, koumokis akeisisianakin.</span></span></div><div class="ChapterContent_p__dVKHb"><span data-usfm="MAT.22.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.22.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 12:28-31; Luk 10:25-28.  </span></span><span class="ChapterContent_content__RrUqA"> Kosodete kiirasi Iparisayon ebe etubuta Isadukayon, kotukokinos, </span></span><span data-usfm="MAT.22.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 10:25-28.</span></span><span class="ChapterContent_content__RrUqA"> Ediopet kakes, ericakisila, kiŋit ŋes aiŋiset naekoduni, </span></span><span data-usfm="MAT.22.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">ebe, “Ekesisianakinan, aicorakinet ani erai nakapolon kotoma okisila?” </span></span><span data-usfm="MAT.22.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 6:5.</span></span><span class="ChapterContent_content__RrUqA"> Kotema ŋes atiar, “Komina Ejakait Ekonideke kekonitau kere, ka akoniijar kere, ka akonicoa da kere. </span></span><span data-usfm="MAT.22.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Na ŋes aicorakinet nakapolon nasodit. </span></span><span data-usfm="MAT.22.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 19:18.</span></span><span class="ChapterContent_content__RrUqA"> Ejai da nakiareit naeputotor ebe, Komina ikoniidunyet kwape iminar bon, </span></span><span data-usfm="MAT.22.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:12; Rom 13:10; Gal 5:14.</span></span><span class="ChapterContent_content__RrUqA"> Kotoma aicorakineta nu aarei kes icatunitotor ikisila kere ka inabin da.”</span></span></div><div class="ChapterContent_p__dVKHb"><span data-usfm="MAT.22.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.22.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 12:35-37; Luk 20:41-44.  </span></span><span class="ChapterContent_content__RrUqA"> Ketukokinos Iparisayon, kiŋit Yesu kes ebe, </span></span><span data-usfm="MAT.22.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:42.</span></span><span class="ChapterContent_content__RrUqA"> “Anyoika nuiwomito kanuka Kristo? Erai Okoku kaŋai?” Kotemasi ŋes atiar, “Loka Daudi.” </span></span><span data-usfm="MAT.22.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Kiŋit kes ebe, “Aso kikwaikini ai Daudi enyarit ŋes Ejakait, koMoyo ebe, </span></span><span data-usfm="MAT.22.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 110:1; Mat 26:64.</span></span><span class="ChapterContent_content__RrUqA"> ‘Abu Ejakait kotema Ekajakait ebe,</span></span></div><div class="ChapterContent_q1__wjdiM"><span data-usfm="MAT.22.44" class="ChapterContent_verse__57FIw"><span class="ChapterContent_content__RrUqA">Kiboikin akanika nakoteten,</span></span></div><div class="ChapterContent_q1__wjdiM"><span data-usfm="MAT.22.44" class="ChapterContent_verse__57FIw"><span class="ChapterContent_content__RrUqA">Aitodol neebwaikinia lukasurupokon kwap kakejekon’?</span></span></div><div class="ChapterContent_m__3AINJ"><span data-usfm="MAT.22.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.22.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">Aso arai enyarit Daudi ŋes Ejakait, kikonakini bo ai erai ikekoku.” </span></span><span data-usfm="MAT.22.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">Mam apedorit ituŋanan aboŋokin ŋes akirot, ido ameun kapaaran kaŋin amamei bobo yeniketitiŋikinit aiŋit ŋes adiokirot.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Matayo 22<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=MAT.22">Learn More About Ebaibuli</a></div>