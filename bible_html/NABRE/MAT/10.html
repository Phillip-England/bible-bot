<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Matayo 10</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="MAT.10" class="ChapterContent_chapter__uvbXo">
         <div class="ChapterContent_label__R2PLt">10</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="MAT.10.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 6:7-13; Luk 9:1-5.  </span></span><span class="ChapterContent_content__RrUqA"> Konyarau ikekesisiak itomon ka luarei, koinak kes apedor mama ejaas imoyon lueroko, aireŋear kes, ka aitaŋaleun ŋolipone kere loka adek ka akalanyanut da. </span></span><span data-usfm="MAT.10.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 3:14-19; Luk 6:13-16; Yok 1:40-49.</span></span><span class="ChapterContent_content__RrUqA"> Ikiroria luka ikiyakia itomon ka luarei kes luta: losodit, Simon, loenyaritai Petero, ka Anderea onaceke; Yakob okoku loka Sebedayo, ka Yokana onaceke; </span></span><span data-usfm="MAT.10.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Pilip ka Batolomayo; Tomas ka Matayo eketeleman esolo; Yakob okoku loka Alipayo, ka Tadayo; </span></span><span data-usfm="MAT.10.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Simon Ekananayot, ka Yuda Isikariot, lokebilakini ŋes ebotet.</span></span></div><div class="ChapterContent_p__dVKHb"><span data-usfm="MAT.10.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kijuka Yesu ŋul itomon ka luarei, kicorak kes ebe, “Sirikilomasi orotin luka lukacekwapin, sirikilomasi da ediore kere loka Isamarian, </span></span><span data-usfm="MAT.10.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 15:24; Asw 13:46; Yer 50:6.</span></span><span class="ChapterContent_content__RrUqA"> konye gwai koloto mama ejaas amerekekin nueoliorito nuka ekek loka Isirael. </span></span><span data-usfm="MAT.10.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 10:4-12.</span></span><span class="ChapterContent_content__RrUqA"> Nailosioto kolimonokis ebe, ‘Aapu ajakanut naka akuj’. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 4:17; Luk 10:9.</span></span><span class="ChapterContent_content__RrUqA">  </span></span><span data-usfm="MAT.10.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 20:33.</span></span><span class="ChapterContent_content__RrUqA"> Kitaŋaleununete lukadekak, kitajarununete lukatwak, kiswaganarete lukatapon, kireŋeanarete ajokin, Kiinakinitai atitai, yes da koinakis atitai. </span></span><span data-usfm="MAT.10.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Sirikiyaŋaasi koriaginikus esabu, karaida epuesa, karaida aikomon, </span></span><span data-usfm="MAT.10.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 9:14; 1 Tim 5:18; Luk 10:4; Mar 18:31.</span></span><span class="ChapterContent_content__RrUqA"> karaida ecoe loka alosit, karaida ikootin iarei, karaida amuk, karaida ebela; naarai ibusakinit ekeswaman ikenyamat. </span></span><span data-usfm="MAT.10.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Ido ŋolire arai ekialo loilomanarete, komoenenete yenibusakinit kanen, kosalenenete mamake aitodol neinyounioto. </span></span><span data-usfm="MAT.10.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 10:5,6.</span></span><span class="ChapterContent_content__RrUqA"> Nailomariata togo, kiyogaete. </span></span><span data-usfm="MAT.10.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Arai ibusakinit etogo, kodol ainapakinikus tomake; konye arai mam ibusakinit, koboŋu do ainapakinikus mamakus. </span></span><span data-usfm="MAT.10.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Asw 13:51; 18:6; Luk 10:10-12.</span></span><span class="ChapterContent_content__RrUqA"> Arai mam kisukunyikinio karaida akiirar akirokus, nailomuniata kotogo kaŋol, arai kore kaŋol, kilakilakete adae nuka akejenekus. </span></span><span data-usfm="MAT.10.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 11:24; Age 19:24-28; Luk 20:47.</span></span><span class="ChapterContent_content__RrUqA"> Abeit, katemari yes atiar, Epatanikini rwaru akwap naka Sodom ka Gomora atitiŋikin kapaaran naka etube aitelekarit ere ŋol.</span></span></div><div class="ChapterContent_p__dVKHb"><span data-usfm="MAT.10.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 10:3; Yok 10:12; Asw 20:29; Rom 16:19; Pes 5:15.  </span></span><span class="ChapterContent_content__RrUqA">“Koany, keyakiari yes kwape amerekekin kokidiŋ opeen; aso kopiriaka bala imunwo, ido kiyapaara bala ajeleik, </span></span><span data-usfm="MAT.10.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 13:9-11; Luk 12:11-12; 21:12-15.</span></span><span class="ChapterContent_content__RrUqA"> Konye kocoito ituŋa; naarai kiyaŋaarete aurianeta, kidaete da kotoma atukosiakec. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 24:9.</span></span><span class="ChapterContent_content__RrUqA">  </span></span><span data-usfm="MAT.10.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 24:14; Asw 25:23; 27:24.</span></span><span class="ChapterContent_content__RrUqA"> Kiriarete akonyen nuka ikayaitok ka ikabakan kanukaŋ, araut ikajenak kamakec, kama kalukacekwapin da. </span></span><span data-usfm="MAT.10.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 12:11,12.</span></span><span class="ChapterContent_content__RrUqA"> Konye nakiyaŋanariata, sirikiyaloŋoŋoto epone loineratar karaida nuinerasi; naarai kiinakinio kapak kaŋin nuinerasi; </span></span><span data-usfm="MAT.10.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 14:26; 1 Kor 2:4.</span></span><span class="ChapterContent_content__RrUqA"> naarai mere yes inerasi, dimarai Emoyo loka Papakus loinera kotomakus. </span></span><span data-usfm="MAT.10.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 13:12; Luk 21:16; Mat 10:35; Mik 7:6.</span></span><span class="ChapterContent_content__RrUqA"> Onace einakini onaceke aario, papa da ikokuke, enyoikinete idwe lukauriakakec aicutar; </span></span><span data-usfm="MAT.10.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 24:9,13; Mk 13:13; Luk 21:17; Yok 15:21.</span></span><span class="ChapterContent_content__RrUqA"> kiŋarunete yes ituŋa kere kanuka ekakiror. Konye yenetitiŋikini kiton awasia ŋes itajario. </span></span><span data-usfm="MAT.10.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:28.</span></span><span class="ChapterContent_content__RrUqA"> Nakireiata yes kore ediopet, kokerata ore ece, naarai abeit katemari yes atiar, Mam idaunete ireria kere luka Isirael aitodol naebunio Okoku loka etuŋanan.</span></span></div><div class="ChapterContent_p__dVKHb"><span data-usfm="MAT.10.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 6:40; Yok 13:16; 15:20.  </span></span><span class="ChapterContent_content__RrUqA"> “Ekesisian mam itelekarit ekesisianakinanike, karaida ebulesit mam itelekarit ejakaitike, </span></span><span data-usfm="MAT.10.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 9:34; 12:24; Mk 3:22; Luk 11:15.</span></span><span class="ChapterContent_content__RrUqA"> Edaunit ekesisian aputoor ekesisianakinanike, ka ebulesit aputoor ejakaitike. Arai enyaraete elopet etogo Beelesebul, edeparete ca do amoromor luejaas okaleke.</span></span></div><div class="ChapterContent_p__dVKHb"><span data-usfm="MAT.10.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 12:2-9.  </span></span><span class="ChapterContent_content__RrUqA"> “Aso sirikikuriakaros kes; naarai emamei akirot naerapitai namam epukorio, karaida naibwaitai namam ejenunio. </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mk 4:22; Luk 8:17.</span></span><span class="ChapterContent_content__RrUqA">  </span></span><span data-usfm="MAT.10.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Nukalimokini yes kamuton, kinerata yesi kotoma aica; nuiirarete kaiyeiyea, kolimonokis kokuju otogoi. </span></span><span data-usfm="MAT.10.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yak 4:12.</span></span><span class="ChapterContent_content__RrUqA"> Sirikikuriakaros ŋul luearete akuan komam epedorete aiar aijar; konye gwai kokuriaka ŋol loepedori amudiar akuan ka aijar da kotoma oGeena. </span></span><span data-usfm="MAT.10.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Mam kereka egwelete anyiporin aarei apesa adiopet? Emamei adio da naedoi kwap komam Papakus ejeni, </span></span><span data-usfm="MAT.10.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Konye yes, imaritai itima da kere luka akwesikus. </span></span><span data-usfm="MAT.10.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 12:12.</span></span><span class="ChapterContent_content__RrUqA"> Aso sirikikuriaka; iraas yesi luka etiai adepar anyiporin nuipu. </span></span><span data-usfm="MAT.10.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Aso ŋinituŋanan yenikalimori eoŋ kakonyen nuka ituŋa, alimori eoŋ da ŋes kakonyen nuka Papaka loejai toma akuj; </span></span><span data-usfm="MAT.10.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Tim 2:12; Luk 9:26.</span></span><span class="ChapterContent_content__RrUqA"> konye ŋin yenikaŋeri eoŋ kakonyen nuka ituŋa, aŋeri eoŋ da ŋes kakonyen nuka Papaka loejai toma akuj.</span></span></div><div class="ChapterContent_p__dVKHb"><span data-usfm="MAT.10.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 12:51-53.  </span></span><span class="ChapterContent_content__RrUqA">“Siriwomito ebe abu kabu ayaŋaun ainapakin kakwap: mam abu kabu ayaŋaun ainapakin, dimarai ekileŋ, </span></span><span data-usfm="MAT.10.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mik 7:6.</span></span><span class="ChapterContent_content__RrUqA"> Naarai abu kabu aitusurupikin etuŋanan ka papake, apese ka totoke, aberu naka okokuke ka tataake. </span></span><span data-usfm="MAT.10.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Lukokale luka etuŋanan kes eraunos lukasurupoke. </span></span><span data-usfm="MAT.10.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 33:9; Luk 14:26,27.</span></span><span class="ChapterContent_content__RrUqA"> Ŋin yenemina papake arai totoke adepar eoŋ, mam kebusakinit; ŋin da yenemina ikokuke yenitelepat arai yenipese adepar eoŋ, mam kebusakinit. </span></span><span data-usfm="MAT.10.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:24; Mk 8:34; Luk 9:23.</span></span><span class="ChapterContent_content__RrUqA"> Ŋin da yenimam erioŋi ekemusalaba ka atupar eoŋ, mam kebusakinit. </span></span><span data-usfm="MAT.10.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 16:25; Mk 8:35; Luk 9:24; 17:33; Yok 12:25.</span></span><span class="ChapterContent_content__RrUqA"> Ŋin yenedumuni akeijar itooliori, ŋin da yenitooliori akeijar kanukaŋ edumuni.</span></span></div><div class="ChapterContent_p__dVKHb"><span data-usfm="MAT.10.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.10.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 9:37; Luk 9:48; 10:16; Yok 12:44; 13:20; Mat 18:5.  </span></span><span class="ChapterContent_content__RrUqA">“Ŋin yenikisukunyikini yes, kesukunyikini eoŋ, ŋin da yenikesukunyikini, isukunyikini ŋol lokejukuni. </span></span><span data-usfm="MAT.10.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">Ŋin yenisukunyikini enabi naarai erai enabi, edumuni eropit loka enabi, ŋin da yenisukunyikini ekadoliton naarai erai ekadoliton, edumuni eropit loka ekadoliton. </span></span><span data-usfm="MAT.10.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 25:40; Mk 9:41.</span></span><span class="ChapterContent_content__RrUqA"> Ŋin yenitamasi idiopet ka ludidik kalu akoli naka akipi nuelilim bon, naarai erai ikesisian, abeit katemari yes atiar, mam etwaniari cut eropitike.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Matayo 10<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=MAT.10">Learn More About Ebaibuli</a></div>