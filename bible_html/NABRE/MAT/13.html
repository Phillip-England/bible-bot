<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Matayo 13</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="MAT.13" class="ChapterContent_chapter__uvbXo">
         <div class="ChapterContent_label__R2PLt">13</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="MAT.13.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 4:1-20; Luk 8:4-15.  </span></span><span class="ChapterContent_content__RrUqA"> Kapaaran kaŋin kolomu Yesu kotogo kiboikin ariri kaŋolol. </span></span><span data-usfm="MAT.13.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Luk 5:1-3.</span></span><span class="ChapterContent_content__RrUqA"> Kotukokinos ikodeta luipu mama ejai, kodoka ataker kiboikin; kobwoi ekodet kere koitolima. </span></span><span data-usfm="MAT.13.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kolimonok akiro nuipu kawaragasia, kotema atiar, “Koany, abu ekayean koloma aiye. </span></span><span data-usfm="MAT.13.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Napeyei, kodooto ikinyom ice ariri kerot, kopotu akweny, konyamata. </span></span><span data-usfm="MAT.13.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kodooto ice aŋaŋam, nemam kipu alup, atipet kobwaŋutu, kanumam idulotor alup, </span></span><span data-usfm="MAT.13.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">konye kecau akoloŋ konomosi, kanuamameatar alias korinyosi. </span></span><span data-usfm="MAT.13.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kodooto ice okukwa, kolibut ikukwa koridakis. </span></span><span data-usfm="MAT.13.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kodooto ice alupo nuejok koraata, ice akwatat, ice akaisakanykape, ice da akaisauni. </span></span><span data-usfm="MAT.13.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Yenejaas aki, kiira.”</span></span></div><div class="ChapterContent_p__dVKHb"><span data-usfm="MAT.13.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kosodi kopotu ikekesisiak mama ejai, kotemasi atiar, “Kanukinyo kineratar kakes kawaragasia?” </span></span><span data-usfm="MAT.13.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Koboŋok kotema kes atiar, “Kiinakinitai yes ajenun nukaiyeiyea nuka ajakanut nakotoma akuj, konye kes mam einakinitai. </span></span><span data-usfm="MAT.13.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 25:29; Mk 4:25; Luk 8:18; 19:26.</span></span><span class="ChapterContent_content__RrUqA"> Naarai yenejai ibore, einakinio luiyatakina luipu; konye yenemamei ibore, ŋin da yenejaas kaŋes edemario. </span></span><span data-usfm="MAT.13.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:4.</span></span><span class="ChapterContent_content__RrUqA"> Kanuka ŋun kinera kakes kawaragasia, naarai naeseseniata mam esesenete, naeirariata da mam iirarete, karaida ajenun. </span></span><span data-usfm="MAT.13.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 6:9-10; Yok 12:40; Asw 28:26,27.</span></span><span class="ChapterContent_content__RrUqA"> Ido itodolikinio akirot naka enabi Isaia kamakec naebala ebe, ‘Akiirar iirarete, konye mam ijenunete cut, ido asesen isesenete, konye mam ianyunete cut.</span></span></div><div class="ChapterContent_q1__wjdiM"><span data-usfm="MAT.13.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Naarai esiepaikis itauon luka ituŋa kalu, Kimiŋarito akiikec,</span></span></div><div class="ChapterContent_q1__wjdiM"><span data-usfm="MAT.13.15" class="ChapterContent_verse__57FIw"><span class="ChapterContent_content__RrUqA">Itumudakito akecekonye,</span></span></div><div class="ChapterContent_q1__wjdiM"><span data-usfm="MAT.13.15" class="ChapterContent_verse__57FIw"><span class="ChapterContent_content__RrUqA">Tetere mam eanyunete kakecekonye, Ka akiirar kakeceki,</span></span></div><div class="ChapterContent_q1__wjdiM"><span data-usfm="MAT.13.15" class="ChapterContent_verse__57FIw"><span class="ChapterContent_content__RrUqA">Ka ajenun da kikecetauon, Kibelokinos ketaŋaleu.’</span></span></div><div class="ChapterContent_m__3AINJ"><span data-usfm="MAT.13.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 10:23-24.  </span></span><span class="ChapterContent_content__RrUqA"> Konye isirereŋitoi akusikonye, naarai esesenete, ka akusiki da, naarai iirarete. </span></span><span data-usfm="MAT.13.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Abeit katemari yes atiar, Apotu kimielas inabin luipu ka ikadolitok aanyun nuisesenete yesi, mam eanyuna, ka akiirar da nuiirarete yesi, mam iirara.</span></span></div><div class="ChapterContent_p__dVKHb"><span data-usfm="MAT.13.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">“Aso kopupokisi awaragan naka ekayean. </span></span><span data-usfm="MAT.13.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Naiiraria ituŋanan akirot naka ajakanut, komam ejenuni ŋes, ebuni lokaronon kourupo nukeyeitai otauke; ŋul kes lukeyeio ariri kerot. </span></span><span data-usfm="MAT.13.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ŋul da lukeyeio aŋaŋam, ŋul kes luiirarete akirot, atipet kiyuutu kaiyalama; </span></span><span data-usfm="MAT.13.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">konye emameete alias kotomakec, kicata nediokasilon, kedolokis ican arai areio kanuka akirot, atipet itiguikinos. </span></span><span data-usfm="MAT.13.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 6:19-34; 1 Tim 6:9.</span></span><span class="ChapterContent_content__RrUqA"> Ŋul da lukeyeio okukwa, ŋul kes luiirarete akirot, konye aiyaloiŋon naka ikar kalu, ka aiŋal naka abar koridakis akirot, mam eraa. </span></span><span data-usfm="MAT.13.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ŋul da lukeyeio alup nuejok, ŋul kes luiirarete akirot ka ajenun; eraete ŋul, ice akwatat, ice akaisakanykape, ka ice da akaisauni.”</span></span></div><div class="ChapterContent_p__dVKHb"><span data-usfm="MAT.13.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 13:36-43.  </span></span><span class="ChapterContent_content__RrUqA"> Koinu kes acewaragan, kobala ebe, “Ajakanut naka akuj; eputos ketuŋanan lokeyei ikinyom luejok amanake: </span></span><span data-usfm="MAT.13.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">konye kejotooros ituŋa, kobu lokasurupike koyeik igitun toma akima, kolot. </span></span><span data-usfm="MAT.13.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Konye kebwaŋut akima, ka aisur, kotakanut igitun da. </span></span><span data-usfm="MAT.13.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Kopotu ibulesin luka elopet etogo kolimokis ŋes ebe, ‘Ejakait, mam tope kiyeit ikinyom luejok amanakon? Kepote bo kai igitun?’ </span></span><span data-usfm="MAT.13.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kotema kes atiar, ‘Lokasurup ŋes kiswamai ŋun.’ Kotemasi ibulesin ŋes atiar, ‘Aso ikoto kaloto karutosi kes?’ </span></span><span data-usfm="MAT.13.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Konye kotema atiar, ‘Mam; elemuni nairusioto igitun, kimoriununut kakima da.’ </span></span><span data-usfm="MAT.13.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 3:12.</span></span><span class="ChapterContent_content__RrUqA"> Kinyeisi kere kopolooros kiton aidweny; ido kapak naka aidweny alimokini ikadwenyak ebe, ‘Koruto ber igitun, koenata ikes kicweata; konye akima kotukonokis odulaaka.’ ”</span></span></div><div class="ChapterContent_p__dVKHb"><span data-usfm="MAT.13.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 4:30-32; Luk 13:18,19.  </span></span><span class="ChapterContent_content__RrUqA"> Koinu kes acewaragan, kobala ebe, “Eputos ajakanut naka akuj; bala ecokat loka ekaradali, lokelemari etuŋanan kiraik toma amanake. </span></span><span data-usfm="MAT.13.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 4:12,21; Esk 17:23; 31:6; Sab 104:12.</span></span><span class="ChapterContent_content__RrUqA"> Kedit ŋesi aitelekarit ikinyom kere, konye kepoloor, kiteleka ikui kere koraun do ekitoi, kopotu akweny nuka apak koperenenete atenieikike.”</span></span></div><div class="ChapterContent_p__dVKHb"><span data-usfm="MAT.13.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Luk 13:20,21.  </span></span><span class="ChapterContent_content__RrUqA"> Kolimok kes awaragan ace ebe, “Eputos ajakanut naka akuj bala aitubuunet nakelemari aberu kibwa kotoma aitemisio auni nuka akiria, kiton neabuunioto kere.”</span></span></div><div class="ChapterContent_p__dVKHb"><span data-usfm="MAT.13.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 4:33,34.  </span></span><span class="ChapterContent_content__RrUqA"> Kolimok Yesu ikodeta ŋun kere kawaragasia; kwabo arai emamei awaragan mam kelimokini akirot. </span></span><span data-usfm="MAT.13.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 78:2.</span></span><span class="ChapterContent_content__RrUqA"> Tetere itodolikin akirot nakinerit enabi ebe,</span></span></div><div class="ChapterContent_q1__wjdiM"><span data-usfm="MAT.13.35" class="ChapterContent_verse__57FIw"><span class="ChapterContent_content__RrUqA">“Etooŋari akaituk kawaragasia,</span></span></div><div class="ChapterContent_q1__wjdiM"><span data-usfm="MAT.13.35" class="ChapterContent_verse__57FIw"><span class="ChapterContent_content__RrUqA">Alimori da nukibwaitai ameun kapetetait naka akwap.”</span></span></div><div class="ChapterContent_p__dVKHb"><span data-usfm="MAT.13.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 13:24-30.  </span></span><span class="ChapterContent_content__RrUqA"> Kosodi kotwar ikodeta, koloma togo. Kopotu ikekesisiak mama ejai, kotemasi atiar, “Kitejenunai sio awaragan naka igitun lukomana.” </span></span><span data-usfm="MAT.13.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Koboŋok kotema kes atiar, “Lokeyei ikinyom luejok erai Okoku loka etuŋanan; </span></span><span data-usfm="MAT.13.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 3:9.</span></span><span class="ChapterContent_content__RrUqA"> Amana da erai akwap, ikinyom luejok eraas idwe luka ajakanut; igitun eraas idwe luka lokaronon, </span></span><span data-usfm="MAT.13.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">lokasurup lokeyei kes erai Satan; aidweny erai awasia naka akwap, ikadwenyak da kes imalaikan. </span></span><span data-usfm="MAT.13.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 15:6.</span></span><span class="ChapterContent_content__RrUqA"> Kwape etukonokinere igitun ka aicweikin kakim, ikonakinio nen kawasia naka akwap. </span></span><span data-usfm="MAT.13.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sep 1:3; Mat 25:31-46; 7:23.</span></span><span class="ChapterContent_content__RrUqA"> Ijukuni Okoku loka etuŋanan ikemalaikan, etukonokinete kotoma ajakanutuke kere nuitiguikinete kere, ka luiswamaete nukepali, </span></span><span data-usfm="MAT.13.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 8:12.</span></span><span class="ChapterContent_content__RrUqA"> ecakakinete oupa loka akim; ejaun kaŋina aimony ka airiamanakin ikel. </span></span><span data-usfm="MAT.13.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Dan 12:3.</span></span><span class="ChapterContent_content__RrUqA"> Kosodete ecaunete ikadolitok kwape kakoloŋ kotoma ajakanut naka Papakec, Yenejaas aki, kiira,</span></span></div><div class="ChapterContent_p__dVKHb"><span data-usfm="MAT.13.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 19:29; Luk 14:33; Pil 3:7; Awa 2:4.  </span></span><span class="ChapterContent_content__RrUqA"> “Eputos ajakanut naka aku; bala abar nakibwaitai kotoma amana, nakedumuni etuŋanan kimunona; kosodi kanuka akeiyalama kolot kogwela lukejaatatar kere kogwelu amana ŋin.</span></span></div><div class="ChapterContent_p__dVKHb"><span data-usfm="MAT.13.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">“Bobo da, eputos ajakanut naka akuj; bala ekagwelanaran loemoi ilulun luejok; </span></span><span data-usfm="MAT.13.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 8:10,11.</span></span><span class="ChapterContent_content__RrUqA"> nakedumunia elulu ediopet loka etiai loepol, kolot kogwela Iukejaatatar kere, kogwelu.</span></span></div><div class="ChapterContent_p__dVKHb"><span data-usfm="MAT.13.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 22:9,10.  </span></span><span class="ChapterContent_content__RrUqA">“Bobo da, eputos ajakanut naka akuj; bala eboi lokecakakinio aŋolol, kotukonok lukecor luka iponesio kere. </span></span><span data-usfm="MAT.13.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">Kosodi kilelebun, kiriut ituŋa oitolima, kiboikinos, kotukonokis luejok oboro, konye lueroko kocakasi. </span></span><span data-usfm="MAT.13.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 25:32.</span></span><span class="ChapterContent_content__RrUqA"> Ikoni nen awasia naka akwap. Epote imalaikan, etiakarete lukaronok kama ka lukadolitok, </span></span><span data-usfm="MAT.13.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">ecakakinete kes oupa loka akim; ejaun kaŋina aimony ka airiamanakin ikel.”</span></span></div><div class="ChapterContent_p__dVKHb"><span data-usfm="MAT.13.50" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.51" class="ChapterContent_verse__57FIw"><span class="ChapterContent_label__R2PLt">51</span><span class="ChapterContent_content__RrUqA">Kiŋit Yesu kes ebe, “Ijenutu kereka yesi ŋun kere?” Kotemasi atiar, “Eebo.” </span></span><span data-usfm="MAT.13.52" class="ChapterContent_verse__57FIw"><span class="ChapterContent_label__R2PLt">52</span><span class="ChapterContent_content__RrUqA">Kotema kes atiar, “Kanuka ŋun ŋinikewadikan yenituutooritai kajakanut naka akuj; eputos bala etuŋanan elopet etogo loelemuni kotoma abarake iboro lukitetiak ka lumojoŋ da.”</span></span></div><div class="ChapterContent_p__dVKHb"><span data-usfm="MAT.13.52" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="MAT.13.53" class="ChapterContent_verse__57FIw"><span class="ChapterContent_label__R2PLt">53</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mk 6:1-6; Luk 4:15-30.  </span></span><span class="ChapterContent_content__RrUqA"> Kosodi kedau Yesu awaragasia ŋun, konyou, kolot. </span></span><span data-usfm="MAT.13.54" class="ChapterContent_verse__57FIw"><span class="ChapterContent_label__R2PLt">54</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 7:28; 11:1; 19:1; 26:1.</span></span><span class="ChapterContent_content__RrUqA"> Nakedolio bukec, kisisianak kes kotoma atukosikec, koumokis kotemasi atiar, “Kedumuni bo lo kai acoa na ka nukaumokin nu? </span></span><span data-usfm="MAT.13.55" class="ChapterContent_verse__57FIw"><span class="ChapterContent_label__R2PLt">55</span><span class="ChapterContent_content__RrUqA">Mam kereka lo erai okoku loka ekekeon? Mere totoke naenyaritai Mariam? Mere ikeinacan Yakob ka Yosep ka Simon ka Yuda? </span></span><span data-usfm="MAT.13.56" class="ChapterContent_verse__57FIw"><span class="ChapterContent_label__R2PLt">56</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 7:15,52.</span></span><span class="ChapterContent_content__RrUqA"> Emameete akeinacan kere kane kamawok? Aso kedumun bo lo kai nu kere?” </span></span><span data-usfm="MAT.13.57" class="ChapterContent_verse__57FIw"><span class="ChapterContent_label__R2PLt">57</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 4:44.</span></span><span class="ChapterContent_content__RrUqA"> Kitiguikinos kanukeŋ. Konye kotema</span></span></div><div class="ChapterContent_p__dVKHb"><span data-usfm="MAT.13.57" class="ChapterContent_verse__57FIw"><span class="ChapterContent_content__RrUqA">Yesu kes atiar, “Mam eswaki enabi aitopoloorio dimarai bukec kotogoke da.” </span></span><span data-usfm="MAT.13.58" class="ChapterContent_verse__57FIw"><span class="ChapterContent_label__R2PLt">58</span><span class="ChapterContent_content__RrUqA">Mam abu kiswama nukaumokin nuipu kanen, kanu amamus aiyuunikec.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Matayo 13<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=MAT.13">Learn More About Ebaibuli</a></div>