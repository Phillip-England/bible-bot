<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Anyoun 38</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EXO.38" class="ChapterContent_chapter__uvbXo">
         <div class="ChapterContent_label__R2PLt">38</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EXO.38.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 27:1; 2 Siit 29:23,24; Sab 51:15-19; Isa 61:8; Esk 44:11; 45:17; Bur 9:14; 13:10.  </span></span><span class="ChapterContent_content__RrUqA"> Abu kiswamau etem loka ainakineta nuieweio loka akito nuka sita: aojauke ikubitin ikany, alalauke ikubitin ikany, loka agoria aŋolol nueriakanara; amukururuke da ikubitin iuni. </span></span><span data-usfm="EXO.38.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kiswamak da amumwarake kuju kagoriake aoŋon; koraas amumwara nuka ibore idiopet kaŋes: kiladaa ŋes kaisinit. </span></span><span data-usfm="EXO.38.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 7:45.</span></span><span class="ChapterContent_content__RrUqA"> Abu kiswamau iboro kere luka etem, atubaake, initiake, atanyake, ka igolunake luka akiriŋ, ka ekialake: eswamaunit iboroke kere kaisinit. </span></span><span data-usfm="EXO.38.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Abu kiswamak etem eboi loka aisinit, kwap kapama naerimorit ŋes kokwap, kodolite kidin osiepion luka etem. </span></span><span data-usfm="EXO.38.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Abu kotata igilun iwoŋon luka isaneta iwonon luka eboi loka aisinit, luaraas aiboisio nuka adaketa. </span></span><span data-usfm="EXO.38.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Abu kiswamau adaketa nuka akito nuka sita, kiladaa kes kaisinit. </span></span><span data-usfm="EXO.38.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kitolomanak adaketa ogilun kosiepion luka etem, adakia ŋes; abu kiswamau ŋes kabaoi koorori.</span></span></div><div class="ChapterContent_p__dVKHb"><span data-usfm="EXO.38.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.38.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 30:18; 2 Ika 16:17; 2 Siit 4:2; Sab 26:6; Sek 13:1; Esk 36:25; 2 Kor 7:1; Bur 10:22; 1 Yok 5:6.  </span></span><span class="ChapterContent_content__RrUqA"> Abu kiswamau akalaya naka aisinit, ka aigaŋeteke naka aisinit, naka aroeta nuka aŋor kanuejaanakinete kokek loka ewema loka airiamunun.</span></span></div><div class="ChapterContent_p__dVKHb"><span data-usfm="EXO.38.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.38.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 27:9; Sab 84:2; 92:13.  </span></span><span class="ChapterContent_content__RrUqA"> Abu kiswamau alaro: kowai loka eŋalakimak ari naka eijalakimak igoen luegalitoi luka alaro araas luka ebaputa loecipitai kiusio lueriim, ikubitin akwatat: </span></span><span data-usfm="EXO.38.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Emwaasi ipirinokec akaisaarei, ka aigaŋetakec nuka aisinit akaisaarei; igolun luka ipirin ka aikajetakec araas luka epuesa. </span></span><span data-usfm="EXO.38.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kowai loka agolitomei ikubitin akwatat, ipirinokec akaisaarei ka aigaŋetakec akaisaarei, nuka aisinit; igolun luka ipirin ka aikajetakee araas luka epuesa. </span></span><span data-usfm="EXO.38.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kowai lokoto ajaas igoen luegalitoi luka ikubitin akaisakany, ipirinokec itomon, ka aigaŋetakec atomon; igolun luka ipirin ka aikaietakec araas luka epuesa. </span></span><span data-usfm="EXO.38.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kowai lokokide ari nakokide ikubitin akaisakany. </span></span><span data-usfm="EXO.38.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Igoen Iucgalitoi luka ewai ediopet loka erute araas ikubitin itomon ka lukany; ipirinokec iuni, ka aigaŋetakec auni; </span></span><span data-usfm="EXO.38.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kwaŋin epuai da; kakan na ka akan ya da naka erute loka alaro ajaas igoen luegalitoi luka ikubitin itomon ka lukany; ipirinokec iuni, ka aigaŋetakec auni. </span></span><span data-usfm="EXO.38.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Igoen luegalitoi kere luerimorito alaro araas luka ebaputa loecipitai kiusio lueriim. </span></span><span data-usfm="EXO.38.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Araas aigaŋeta nuka ipirin nuka aisinit: igoluna luka ipirin ka aikajetakee luka epuesa; ka akwesikec da eladaaritai kepuesa; ipirin kere luka alaro ajaas aikajeta nuka epuesa. </span></span><span data-usfm="EXO.38.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 3:14.</span></span><span class="ChapterContent_content__RrUqA"> Aigalisit naka erute loka alaro arai aswam naka ekasonyan, lobululu, ka lomuge, ka lokarenan, ka ebaputa loecipitai kiusio lueriim: aojauke ikubitin akaisaarei, ka amukururuke ikubitin ikany, koputos kigoen kaluegalitoi alaro. </span></span><span data-usfm="EXO.38.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Emwaasi ikecepirin iwonon ka aigaŋetakec aoŋon, luka aisinit; igolunakec luka epuesa, ka akwesikec ka aikaietakec eladaaritai kepuesa. </span></span><span data-usfm="EXO.38.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 27:19; 2 Siit 3:9; Esr 9:8; Isa 22:23; Pes 2:21,22.</span></span><span class="ChapterContent_content__RrUqA"> Iloin kere luka ewema lokalaunan ka lualukunito alaro, araas luka aisinit.</span></span></div><div class="ChapterContent_p__dVKHb"><span data-usfm="EXO.38.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.38.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 1:50; 9:15; 18:2; 2 Siit 24:6; Asw 7:44; Mar 4:28,33.  </span></span><span class="ChapterContent_content__RrUqA"> Lo ŋes etiai loka iboro luka ewema lokalaunan, ŋes ewema lokalaunan loka aiteienunet, kwape aponi kimarere, kwape ajaar aicorakinet naka Musa, araun aiiaanakin naka Ilebin, kakan naka Itamar, okoku loka Aaron esasedoti. </span></span><span data-usfm="EXO.38.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 31:2,6.</span></span><span class="ChapterContent_content__RrUqA"> Abu Bcsalel okoku loka Uri, okoku loka Kur, loka ateker naka Yuda kiswamau kere luabu EJAKAIT kicorak Musa. </span></span><span data-usfm="EXO.38.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kojai Okoliab, okoku loka Akisamak, loka ateker naka Dan, nepepe kaŋes, loarai ekegiran amor, ekeswaman loepiriana, ekasonyan lobululu ka lomuge ka lokarenan, ka ebaputa loejok.</span></span></div><div class="ChapterContent_p__dVKHb"><span data-usfm="EXO.38.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.38.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 30:13; Leb 5:15; 27:3,25; Mar 3:47; 18:16.  </span></span><span class="ChapterContent_content__RrUqA"> Esabu kere loaponi kitwasamai kanuka aswam kere naka aibois nakalaunan, ŋes esabu loainakinio, arai atalatan </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">38:24 </span><span class="ft">atalata = isekelin 3,000.</span></span></span><span class="ChapterContent_content__RrUqA"> akaisaarei ka nukanykaonon, ka isekelin </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">38:24 </span><span class="ft">esekel ŋes apesa.</span></span></span><span class="ChapterContent_content__RrUqA"> akwat akanykaarei ka akaisauni, kwape ajaar esekel loka aibois nakalaunan. </span></span><span data-usfm="EXO.38.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:11-16.</span></span><span class="ChapterContent_content__RrUqA"> Epuesa loka nul kaluaponi kimarai kokodet arai atalatan akwatat, ka isekelin elukumit ka akwat akanykaarei ka akaisakanykaarei ka lukany, kwape ajaar esekel loka aioois nakalaunau: </span></span><span data-usfm="EXO.38.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 17:24; Any 30:13,15; Mar 1:46.</span></span><span class="ChapterContent_content__RrUqA"> Ŋininnjanan ebeka, ŋes atutubet naka esekel, kwape ajaar esekel loka aibois nakalaunan, kanuka ŋinitunanan yenabu kotubor mama ejaas luemarar, ageun kaluka ikar akaisaarei ka luedeparito, kes ituŋa ilukumin akwat akanykape ka ilukumin iuni, ka akwat akany ka akaisakany, </span></span><span data-usfm="EXO.38.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 26:19-32.</span></span><span class="ChapterContent_content__RrUqA"> Araas atalatan akwatat nuka epuesa nutataunct aigaŋeta nuka aibois nakalaunan, ka aigaŋcta nuka aigalisit; aigaŋeta akwatat nuka atalatan akwatat, atalata kanuka aigaŋet. </span></span><span data-usfm="EXO.38.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Abu kiswamau igoluna luka ipirin kisekelin elukumit ka akwat akanykaarei ka akaisakanykaarei ka lukany, kiladaari da akwesikec, kiswamakina da aikaietakec. </span></span><span data-usfm="EXO.38.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Aisinit naka ainakinet arai atalatan akaisakanykaarei ka isekelin ilukumin iarei ka akwat aoŋon. </span></span><span data-usfm="EXO.38.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kiswamaunia nin aigaŋeta nuka ekek loka ewema loka airiamunun, ka etem loka aisinit, ka eboike loka aisinit, ka iboro kere luka etem. </span></span><span data-usfm="EXO.38.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 27:19; 2 Siit 3:9; Esr 9:8; Isa 22:23; Pes 2:21,22.</span></span><span class="ChapterContent_content__RrUqA"> Ka aigaŋeta nualukunito alaro, ka aigaŋeta nuka erute loka alaro, ka iloin kere luka ewema lokalaunan, ka iloin kere lualukunito alaro.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Anyoun 38<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EXO.38">Learn More About Ebaibuli</a></div>