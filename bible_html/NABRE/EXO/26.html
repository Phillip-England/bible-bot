<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Anyoun 26</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EXO.26" class="ChapterContent_chapter__uvbXo">
         <div class="ChapterContent_label__R2PLt">26</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EXO.26.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 25:9; 29:42,43; 40:2,17; Asw 7:44,45; Bur 8:2-5; 9:2-11; Apu 21:3; 1 Kor 12:28; Pes 4:11,12; Bur 1:14.  </span></span><span class="ChapterContent_content__RrUqA"> Bobo da iswamauni ewema kaigalisio atomon; nuka ebaputa loecipitai kiusio lueriim ka lobululu, ka lomuge, ka lokarenan, nepepe kikerubin aswam naka ekeswaman loepiriana ŋes iswamaunia kes. </span></span><span data-usfm="EXO.26.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Aojau naka ninigalisit korai ikubitin akaisaarei ka lukanykauni, alalau naka niniigalisit ikubitin iwonon: aigalisio kere koraas nuka aitemis adiopet. </span></span><span data-usfm="EXO.26.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Kor 12:4-12.</span></span><span class="ChapterContent_content__RrUqA"> Iropikini aigalisio akany; iropikini da aigalisio ace akany. </span></span><span data-usfm="EXO.26.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 4:13; Kol 2:2,19.</span></span><span class="ChapterContent_content__RrUqA"> Iswamakini da akodeta nubululu oreret loka aigalisit nakawasia kotoma kanueropikinitai: iswamakini da kwaŋin oreret loka aigalisit nakawasia kotoma kanuce nueropikinitai. </span></span><span data-usfm="EXO.26.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Iswamakini akodeta akaisakany toma aigalisit adiopet, iswamakini da akodeta akaisakany oreret loka aigalisit nakiareit naeropikinitai; kiteosi da akedeta ijun. </span></span><span data-usfm="EXO.26.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Iswamauni aruceta akaisakany nuka esabu, imorikikini aigalisio nun karuceta kanun: koraun ediopewema.</span></span></div><div class="ChapterContent_p__dVKHb"><span data-usfm="EXO.26.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 36:14.  </span></span><span class="ChapterContent_content__RrUqA"> Iswamauni aigalisio nuka aiulo nuka akinei araun ewema kokuiu owema: iswamauni aigalisio atomon ka nadiopet. </span></span><span data-usfm="EXO.26.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Aojau naka niniigalisit korai ikubitin akaisauni, alalau da naka niniigalisit korai ikubitin iwonon: aigalisio nun atomon ka nadiopet koraas kere nuka aitemis adiopet. </span></span><span data-usfm="EXO.26.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Iropikini aigalisio akany kowaikec bonik, ka aigalisio akanykape kowaikec, ikudokini aigalisit nakikanyetekape koinaren kewema. </span></span><span data-usfm="EXO.26.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Iswamauni akodcta akaisakany koreret loka aigalisit nakawasia kanun kanueropikinitai, ka akodeta akaisakany koreret loka aigalisit nakawasia kanuce kanueropikinitai.</span></span></div><div class="ChapterContent_p__dVKHb"><span data-usfm="EXO.26.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Iswamauni aruceta akaisakany nuka aisinit, ibwaikini aruceta nun toma akodeta, imorikikini ewema nepepe, tetere eraun ediopet. </span></span><span data-usfm="EXO.26.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ka atutubet nin naesalakini naekudokina naka aigalisio nuka ewema, atutubet nin naka aigalisit naesalakini ijeko kokau kewema. </span></span><span data-usfm="EXO.26.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Ekubit ediopet owai ediopet, ka ekubit cdiopet owai loce, loesali kaojau naka aigalisio nuka ewema ijeko kosiepion luka ewema, owai lo kowai je da, arapit. </span></span><span data-usfm="EXO.26.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 36:19; Mar 24:5.</span></span><span class="ChapterContent_content__RrUqA"> Iswamauni eimukoret loka ewema kimukulen luka imerekekin Iuiterenitai, kokuiuke da eimukoret loka imukulen luka etakas.</span></span></div><div class="ChapterContent_p__dVKHb"><span data-usfm="EXO.26.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Iswamauni abaoi nuka ewema nuka akito nuka sita, nuesipos. </span></span><span data-usfm="EXO.26.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Aoiau naka ninibao ikubitin itomon, alalau da naka ninibao ekubit ediopet ka atutubet. </span></span><span data-usfm="EXO.26.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Ejaun ninibao karucetake aarei, nuerucokinito adiopet mama ejai nace: iswamauni kwaŋin abaoi kere nuka ewema. </span></span><span data-usfm="EXO.26.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Iswamauni abaoi nuka ewema, abaoi akaisaarei kowai loka eŋalakimak kari naka eŋalakimak. </span></span><span data-usfm="EXO.26.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 38:27.</span></span><span class="ChapterContent_content__RrUqA"> Iswamauni aigaŋeta akaisaoŋon nuka epuesa kwap kabaoi nun akaisaarei; aigaŋeta aarei kwap kabao adiopet neelomarete arucetake aarei ka aigaŋeta aarei kwap kabao ace neelomarete arucetake aarei, </span></span><span data-usfm="EXO.26.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kowai lokiareit loka ewema kari naka agolitomei, abaoi akaisaarei; </span></span><span data-usfm="EXO.26.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Aigaŋetakec nuka epuesa akaisaoŋon; aigaŋeta aarei kwap kabao adiopet, ka aigaŋeta aarei kwap kabao nace. </span></span><span data-usfm="EXO.26.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Iswamauni da abaoi akanykape kowai lokokau loka ewema ari nakoto, </span></span><span data-usfm="EXO.26.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Iswamauni da abaoi aarei nuka agoria nuejaas to kewema. </span></span><span data-usfm="EXO.26.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Koraas aareiarei kokwap, kwaŋin irotakina abaoi nepcpe anyoun kokwap aitodol kuiu ogilut ediopet: ejaunete kwaŋin kere aarei; eraas nuka agoria nun aarei. </span></span><span data-usfm="EXO.26.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Ejaunete abaoi akanykauni, ka aigaŋetakec nuka epuesa, aigaŋeta atomon ka nukanykape; aigaŋeta aarei kwap kabao adiopet, ka aigaŋeta aarei kwap kabao nace.</span></span></div><div class="ChapterContent_p__dVKHb"><span data-usfm="EXO.26.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 36:31; Rom 15:1; Gal 6:2.  </span></span><span class="ChapterContent_content__RrUqA"> Iswamauni ariino nuka akito nuka sita; ariino akany nuka abaoi nukowai ediopet loka ewema. </span></span><span data-usfm="EXO.26.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Ka ariino akany nuka abaoi nukowai lokiareit loka ewema, ka ariino akany nuka abaoi nukoto kewema, ari nakoto. </span></span><span data-usfm="EXO.26.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Ka ariit nakokidin naejai kidin kabaoi iriikini anyoun kepuai kiton epuai. </span></span><span data-usfm="EXO.26.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Iladaari abaoi nun ke sa bu, iswamauni da igilunukec lukitolomanakina ariino kesabu: iladaari ariino kesabu. </span></span><span data-usfm="EXO.26.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:9,40; 27:8; Asw 7:44; Bur 8:5.</span></span><span class="ChapterContent_content__RrUqA"> Isipokini ewema kaputoke naaponi kitcdikin jo komoru.</span></span></div><div class="ChapterContent_p__dVKHb"><span data-usfm="EXO.26.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 16:2; 2 Siit 3:14; Mat 27:51; Mk 15:38; Luk 23:45; Bur 9:3.  </span></span><span class="ChapterContent_content__RrUqA"> Ido iswamauni aigalisit kegoe kalobululu, ka lomuge, ka lokareijan, ka ebaputa loecipitai kiusio lueriim: icipakinio ikerubin ogoe aswam naka ekeswaman kaloepiriana: </span></span><span data-usfm="EXO.26.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ikajakini opirin iwonon luka akito nuka sita luiladaaritai kesabu, eraunos igolunakec luka esabu, kotoma aigaŋeta aoŋon nuka epuesa. </span></span><span data-usfm="EXO.26.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Bur 6:19; 9:3-5; Any 25:16; 40:21; Yos 4:11; 1 Sam 4:6; 6:19; 1 Ika 8:6; 1 Siit 15:1; Apu 11:19; Leb 16:2; Mat 24:15.</span></span><span class="ChapterContent_content__RrUqA"> Ikajakini aigalisit kwap kogolun, itolomikin asaduku naka aiteienunet toma aigalisit: etiaki aigalisit kamakus aibois nakalaunan ka aibois nakalaunan noi. </span></span><span data-usfm="EXO.26.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 25:21; 40:20; Leb 16:2; Bur 9:5.</span></span><span class="ChapterContent_content__RrUqA"> Ibwaikini eicolon-Iokaitim toma asaduku naka aiteicnunet aibois nakalaunan noi. </span></span><span data-usfm="EXO.26.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 40:22-24; Bur 9:2.</span></span><span class="ChapterContent_content__RrUqA"> Ibwaikini emesa kina kaigalisit, ka epir loka atala kiteos kemesa kowai loka ewema ari naka eŋalakimak: ibwaikini cmesa ari naka agolitomei.</span></span></div><div class="ChapterContent_p__dVKHb"><span data-usfm="EXO.26.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 36:37.  </span></span><span class="ChapterContent_content__RrUqA"> Ido iswamauni aigalisit naka ekek loka Ewema, lobululu, lomuge, ka lokarenan ka ebaputa Ioecipitai kiusio lueriim, aswam naka ekasonyan.</span></span></div><div class="ChapterContent_p__dVKHb"><span data-usfm="EXO.26.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.26.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 36:38.  </span></span><span class="ChapterContent_content__RrUqA"> Ido iswamakini aigalisit ipirin ikany luka akito nuka sita, iladaari kes kesabu; eraunos igolunakec luka esabu: itataikini kes aigaŋeta akany nuka aisinit.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Anyoun 26<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EXO.26">Learn More About Ebaibuli</a></div>