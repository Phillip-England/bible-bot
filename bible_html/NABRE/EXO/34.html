<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Anyoun 34</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EXO.34" class="ChapterContent_chapter__uvbXo">
         <div class="ChapterContent_label__R2PLt">34</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EXO.34.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 10:1-4.  </span></span><span class="ChapterContent_content__RrUqA"> Kotema EJAKAIT Musa atiar, “Kikeu amor aarei nueputos kwape kanusodit: ewadikakini eoŋ amor akiro nuajaas toma amor nusodit, nuibu kobwan, </span></span><span data-usfm="EXO.34.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Kitemokin moi kodoku tupuruc moru Sinai, kitodun mama ajai kaidi naka emoru. </span></span><span data-usfm="EXO.34.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Ido sirikedoku ituŋanan nepepe kajo, siriketakanu da idiotuŋanan komoru kere; karaida isipanin luka amerekekin ka aituk kinyeis adak kiŋaren kemoru kanol.” </span></span><span data-usfm="EXO.34.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kikeu ŋesi amor aarei nuaputos kwape kanusodit; konyou Musa tupuruc sek, kodoka moru Sinai, kwape ecorakinitor EJAKAIT, koyana kakanike amor aarei. </span></span><span data-usfm="EXO.34.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kijesun EJAKAIT kodou, kobwo kanen nepepe kaŋes, kolimo ekiror loka EJAKAIT.</span></span></div><div class="ChapterContent_p__dVKHb"><span data-usfm="EXO.34.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:5-6; Mar 14:18; Ikis 5:9-10; 7:9-10; Nek 9:17; Yok 2:13; Rom 2:4; Sab 108:4.  </span></span><span class="ChapterContent_content__RrUqA"> Kitor EJAKAIT kakonyeneke, kolimo ebe, “EJAKAIT, EJAKAIT, Edeke loileleba aitim loesiana, loiyapi anyunyurikin, loepol aitim ka abeit: </span></span><span data-usfm="EXO.34.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 32:18; Dan 9:4; Pes 4:32; 1 Yok 1:9; Yos 24:19; Yob 10:14.</span></span><span class="ChapterContent_content__RrUqA"> Loiŋadat aitim mama ejaas ilukumin, loisioniei numam adolit ka aibucareta ka aronis; lomam itojokit luegwaunito akiro; loidopei numam adolit nuka lukapapa kodwekec, kodwe da luka idwekec, kiton atur nakiwuniet ka nakiwononet.” </span></span><span data-usfm="EXO.34.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kisunya Musa, kitulur akou kwap, koma. </span></span><span data-usfm="EXO.34.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 94:14; Sek 2:12.</span></span><span class="ChapterContent_content__RrUqA"> Kobala ebe, “Arai kwana adumunit asianut kakonyenekon, wu EJAKAIT, kenainait, kolosenenei EJAKAIT kokidinikosi; naarai eraas ituŋa lueninik imurisiŋa; kitimoi sio numam adolitekosi ka aronisikosi, koyanaarai araun airumetekon.” </span></span><span data-usfm="EXO.34.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 29:12; 2 Sam 7:23; Sab 147:20; Isa 64:3.</span></span><span class="ChapterContent_content__RrUqA"> Kotema atiar, “Koany, etutuki: kakonyen nuka ituŋakon kere eswamai nukaumokin, numam lem iswamatai kakwap kere, karaida kateker adio: eanyunete ituŋa kere luijai ijo mamakec aswam naka EJAKAIT, naarai esogim akirot nakeswamakini.</span></span></div><div class="ChapterContent_p__dVKHb"><span data-usfm="EXO.34.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 12:28.  </span></span><span class="ChapterContent_content__RrUqA"> Koric ijo nukecorak lolo: koany, ereŋeari koinarenikon Emorait, ka Ekanaanit, ka Ekitit, ka Eperisit, ka Ekibit, ka Eyebusit da. </span></span><span data-usfm="EXO.34.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 2:2.</span></span><span class="ChapterContent_content__RrUqA"> Kocoite, kinyek aitutuk kaluiboiete kakwap nailosete, kinyek araun atacit kamakus: </span></span><span data-usfm="EXO.34.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 16:21; 2 Ika 18:4.</span></span><span class="ChapterContent_content__RrUqA"> Konye ibilete itemwanakec, imunyumunyete da ipirinokec, iiepeiepete Aseraikec: </span></span><span data-usfm="EXO.34.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 57:15; Any 20:5.</span></span><span class="ChapterContent_content__RrUqA"> Naarai mam imaete ecedeke kere: naarai EJAKAIT, loerai ekekiror Ekolo, erai Edeke lokekolo: </span></span><span data-usfm="EXO.34.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esk 6:9; 1 Kor 8:4; 10:27.</span></span><span class="ChapterContent_content__RrUqA"> Kinyek aitutuk kaluiboiete kakwap, kolosete eporo mama ejaas idekesiokec, koinakinete idekesiokec asuban, kinyek idiopet anyarar jo, inyami da asubanitike; </span></span><span data-usfm="EXO.34.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Esr 9:2; Mar 25:1,2.</span></span><span class="ChapterContent_content__RrUqA"> Kinyek amanyakin odwekon adwekec, adwekec alosit eporo mama ejaas idekesiokec, einakinete odwekon alosit adoteu mama ejaas idekesiokec.</span></span></div><div class="ChapterContent_p__dVKHb"><span data-usfm="EXO.34.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:4; Leb 19:4; Ikis 5:8; 27:15.  </span></span><span class="ChapterContent_content__RrUqA"> Sirikiswamau idekesio lucaluna.</span></span></div><div class="ChapterContent_p__dVKHb"><span data-usfm="EXO.34.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 12:14-20; Leb 23:6-8; Mar 28:16-25.  </span></span><span class="ChapterContent_content__RrUqA"> Kidarenenei epucit loka imugatin lumam itubuunitoi. Inyamenenei imugatin lumam itubuunitoi apaarasia akanykaarei, kwape kecorakinia jo, kapak naeseunitai kolap Abib; naarai olap Abib ŋes ilomunia kakwap nako Misiri. </span></span><span data-usfm="EXO.34.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 13:2; 22:29; Esk 44:30; Luk 2:23.</span></span><span class="ChapterContent_content__RrUqA"> Yenepukori aliliget kere erai yenikaŋ; ka ibarenekon kere lucraas ikiliok, ikiyaik luka imoŋin ka imerekekin. </span></span><span data-usfm="EXO.34.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 13:13; Ikis 16:16; 2 Sam 24:24.</span></span><span class="ChapterContent_content__RrUqA"> Ka ikiyaik luka asigirian ilakuni kimerekek: arai mam ilakuni ŋes, ibili ekemurisin, Ilakuni ikiyaik kere luka odwekon. Komamei da idio yenetakanuni kakonyeneka komamei ibore.</span></span></div><div class="ChapterContent_p__dVKHb"><span data-usfm="EXO.34.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 20:9-10; 23:12; 31:15; 35:2; Leb 23:3; Ikis 5:13-14; Luk 13:14.  </span></span><span class="ChapterContent_content__RrUqA"> Iswamaenenei apaarasia akanykape, konye kapaaran nakikanyetekaarei iyenuni: Iyenuni kapak naka akor ka apak naka aisak da. </span></span><span data-usfm="EXO.34.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 23:15-21,39-43; Mar 28:26-31; Any 23:16.</span></span><span class="ChapterContent_content__RrUqA"> Iricenenei da epucit loka asabaton, ŋes loka araito nuegeete nuka akima, ka epucit loka atukonokin odula kosane loka ekaru. </span></span><span data-usfm="EXO.34.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Etakanunete ikiliokokon kere irwan auni nolikaru kakonyen nuka EJAKAIT Edeke, Edeke loka Isirael. </span></span><span data-usfm="EXO.34.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 18:24; Ikis 7:1; 19:8; Yos 24:8-13; Sab 78:55; 80:8; Age 35:5; 2 Siit 17:10; Awa 16:7.</span></span><span class="ChapterContent_content__RrUqA"> Naarai ereŋeari atekerin kakonyenekon, etalalai da iikorunokon: mam idiotuŋanan ipudakin akwapukon, nailosio atakanun kakonyen nuka EJAKAIT Ekonideke irwan auni nclikaru. </span></span><span data-usfm="EXO.34.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 12:10; 23:18.</span></span><span class="ChapterContent_content__RrUqA"> Mam iinakini aokot nuka asubanitika kimugatin luitubuunitoi; karaida aideun asubanit naka epucit loka aleleŋio aitodol tupuruc. </span></span><span data-usfm="EXO.34.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:21; 26:2,10; Nek 10:35; Awa 3:9.</span></span><span class="ChapterContent_content__RrUqA"> Iyauni nugeet nuka araito nuegeete kalupokon togo loka EJAKAIT Ekonideke. Mam ipoi ikalol kakile nuka totoke.” </span></span><span data-usfm="EXO.34.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 31:9; Isa 30:8.</span></span><span class="ChapterContent_content__RrUqA"> Kotema EJAKAIT Musa atiar, “Kiwadik ijo akiro nun: naarai kwape ejaatar akiro nun etutuk kaio ka Isirael.” </span></span><span data-usfm="EXO.34.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 9:9,18; Any 31:18; 32:16; Ikis 10:2,4.</span></span><span class="ChapterContent_content__RrUqA"> Kojai ŋesi nina ka EJAKAIT apaarasia akaisaoŋon paaran ka kuare da; mam anyami atap karaida aimat akipi. Kiwadik ŋesi amor akiro nuka aitutuket, aicorakineta atomon.</span></span></div><div class="ChapterContent_p__dVKHb"><span data-usfm="EXO.34.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.34.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Kor 3:7-16; Any 32:15; Mat 17:2.  </span></span><span class="ChapterContent_content__RrUqA"> Kosodi kanen, nakijesunor Musa komoru Sinai, itinit Musa amor aarei nuka aitejenunet, nakijesunor ŋesi komoru, mam Musa ajeni ebe emilia amuny naka ereeteke kanuka einerike kaŋes, </span></span><span data-usfm="EXO.34.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Keanyut Aaron ka idwe luka Isirael kere Musa, koany, emilia amuny naka ereeteke; kokuriakaros aikunyakin ŋes. </span></span><span data-usfm="EXO.34.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kiworo Musa kes; kobonut Aaron ka ijaka kere luka ekodet neajai ŋesi; kiner Musa kakes. </span></span><span data-usfm="EXO.34.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 24:3.</span></span><span class="ChapterContent_content__RrUqA"> Kokau kikunyut idwe luka Isirael kere; kicorak kes nun kere nuabu EJAKAIT kinera kaŋes komoru Sinai. </span></span><span data-usfm="EXO.34.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Kor 3:13.</span></span><span class="ChapterContent_content__RrUqA"> Kedau Musa einer kakes, kiswapa ekereet, </span></span><span data-usfm="EXO.34.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Konye nakelomanaria Musa akonyen nuka EJAKAIT einer kaŋes, kolacanari aiswapet, aitodol nakelomununia; kolom, kolimok idwe luka Isirael kere nukicorakinio; </span></span><span data-usfm="EXO.34.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Koanyut idwe luka Isirael ereet loka Musa, ebe emilia amuny naka ereet loka Musa: kiswapa Musa bobo ereeteke, aitodol naalomaria einer kaŋes.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Anyoun 34<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EXO.34">Learn More About Ebaibuli</a></div>