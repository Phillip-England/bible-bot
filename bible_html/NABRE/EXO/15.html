<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Anyoun 15</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EXO.15" class="ChapterContent_chapter__uvbXo">
         <div class="ChapterContent_label__R2PLt">15</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EXO.15.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 15:3; Tub 5:1; 2 Sam 22:1.  </span></span><span class="ChapterContent_content__RrUqA"> Kosodete Musa ka idwe luka Isirael ayeikin EJAKAIT ckosio lo, kobalas ebe,</span></span></div><div class="ChapterContent_q1__wjdiM"><span data-usfm="EXO.15.1" class="ChapterContent_verse__57FIw"><span class="ChapterContent_content__RrUqA">“Ayeikini EJAKAIT, naarai epiko cut:</span></span></div><div class="ChapterContent_q1__wjdiM"><span data-usfm="EXO.15.1" class="ChapterContent_verse__57FIw"><span class="ChapterContent_content__RrUqA">Abu kocakak ebalasi ka ekebwanenonike toma aŋolol.</span></span></div><div class="ChapterContent_q1__wjdiM"><span data-usfm="EXO.15.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 118:14; Isa 12:2; 2 Sam 22:47; Sab 99:5.  </span></span><span class="ChapterContent_content__RrUqA"> EJAKAIT ŋes akagogoŋ ka ekosioka,</span></span></div><div class="ChapterContent_q1__wjdiM"><span data-usfm="EXO.15.2" class="ChapterContent_verse__57FIw"><span class="ChapterContent_content__RrUqA">Aluor ŋesi aitajarioka:</span></span></div><div class="ChapterContent_q1__wjdiM"><span data-usfm="EXO.15.2" class="ChapterContent_verse__57FIw"><span class="ChapterContent_content__RrUqA">Lo ŋes Ekadeke, eturenenei ŋes;</span></span></div><div class="ChapterContent_q1__wjdiM"><span data-usfm="EXO.15.2" class="ChapterContent_verse__57FIw"><span class="ChapterContent_content__RrUqA">Edeke loka papaka, etopolonori ŋes.</span></span></div><div class="ChapterContent_q1__wjdiM"><span data-usfm="EXO.15.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Apu 19:11; Sab 83:18.  </span></span><span class="ChapterContent_content__RrUqA"> Erai EJAKAIT ekajion:</span></span></div><div class="ChapterContent_q1__wjdiM"><span data-usfm="EXO.15.3" class="ChapterContent_verse__57FIw"><span class="ChapterContent_content__RrUqA">EJAKAIT ŋes ekekiror,</span></span></div><div class="ChapterContent_q1__wjdiM"><span data-usfm="EXO.15.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Acakaki agalin ka aiore naka Parao toma aŋolol;</span></span></div><div class="ChapterContent_q1__wjdiM"><span data-usfm="EXO.15.4" class="ChapterContent_verse__57FIw"><span class="ChapterContent_content__RrUqA">Alumosi lukapolokoke luseuna Aŋolol Nakaren an.</span></span></div><div class="ChapterContent_q1__wjdiM"><span data-usfm="EXO.15.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Arapa kes aidules:</span></span></div><div class="ChapterContent_q1__wjdiM"><span data-usfm="EXO.15.5" class="ChapterContent_verse__57FIw"><span class="ChapterContent_content__RrUqA">Ejesaros neidul kwape amoru.</span></span></div><div class="ChapterContent_q1__wjdiM"><span data-usfm="EXO.15.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 118:15.  </span></span><span class="ChapterContent_content__RrUqA"> Wu EJAKAIT, ibus akonikan naketeten kotoma agogoŋ,</span></span></div><div class="ChapterContent_q1__wjdiM"><span data-usfm="EXO.15.6" class="ChapterContent_verse__57FIw"><span class="ChapterContent_content__RrUqA">Wu EJAKAIT, idecideci akonikan nakoteten lokasurup.</span></span></div><div class="ChapterContent_q1__wjdiM"><span data-usfm="EXO.15.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 59:13; Ikis 4:24; Bur 12:20; Isa 5:24.  </span></span><span class="ChapterContent_content__RrUqA"> Ibirori kes lukinyoikinete asurokin jo</span></span></div><div class="ChapterContent_q1__wjdiM"><span data-usfm="EXO.15.7" class="ChapterContent_verse__57FIw"><span class="ChapterContent_content__RrUqA">Kotoma apolou naka aibusesukon:</span></span></div><div class="ChapterContent_q1__wjdiM"><span data-usfm="EXO.15.7" class="ChapterContent_verse__57FIw"><span class="ChapterContent_content__RrUqA">Iyakuuni anyunyurakon, kicwe kes kwape agugu.</span></span></div><div class="ChapterContent_q1__wjdiM"><span data-usfm="EXO.15.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 4:9; Kbk 3:10.  </span></span><span class="ChapterContent_content__RrUqA"> Ido ekwam loka okumesikon itadakuni akipi,</span></span></div><div class="ChapterContent_q1__wjdiM"><span data-usfm="EXO.15.8" class="ChapterContent_verse__57FIw"><span class="ChapterContent_content__RrUqA">Kobwaata akalel atukon;</span></span></div><div class="ChapterContent_q1__wjdiM"><span data-usfm="EXO.15.8" class="ChapterContent_verse__57FIw"><span class="ChapterContent_content__RrUqA">Korurwak aidules otau loka aŋolol,</span></span></div><div class="ChapterContent_q1__wjdiM"><span data-usfm="EXO.15.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 53:12; Luk 11:22.  </span></span><span class="ChapterContent_content__RrUqA"> Abala lokasurup ebe,</span></span></div><div class="ChapterContent_q1__wjdiM"><span data-usfm="EXO.15.9" class="ChapterContent_verse__57FIw"><span class="ChapterContent_content__RrUqA">‘Atupakini, adolokini, akori lunatan;</span></span></div><div class="ChapterContent_q1__wjdiM"><span data-usfm="EXO.15.9" class="ChapterContent_verse__57FIw"><span class="ChapterContent_content__RrUqA">Isimonikinio akainobel kamakec;</span></span></div><div class="ChapterContent_q1__wjdiM"><span data-usfm="EXO.15.9" class="ChapterContent_verse__57FIw"><span class="ChapterContent_content__RrUqA">Autuni ekakileŋ, emudiari akakan kes.’</span></span></div><div class="ChapterContent_q1__wjdiM"><span data-usfm="EXO.15.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Ibu kitukut ekwamukon, korapa aŋolol kes:</span></span></div><div class="ChapterContent_q1__wjdiM"><span data-usfm="EXO.15.10" class="ChapterContent_verse__57FIw"><span class="ChapterContent_content__RrUqA">Kolumosi kwape asasit toma akipi nukagogonok.</span></span></div><div class="ChapterContent_q1__wjdiM"><span data-usfm="EXO.15.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 7:22; 1 Ika 8:23; Sab 86:8; Yer 49:19.  </span></span><span class="ChapterContent_content__RrUqA"> Wu EJAKAIT, iŋai eputosi bala jo kotoma odekesinei?</span></span></div><div class="ChapterContent_q1__wjdiM"><span data-usfm="EXO.15.11" class="ChapterContent_verse__57FIw"><span class="ChapterContent_content__RrUqA">Iŋai eputosi bala jo, loibus kotoma alaunit,</span></span></div><div class="ChapterContent_q1__wjdiM"><span data-usfm="EXO.15.11" class="ChapterContent_verse__57FIw"><span class="ChapterContent_content__RrUqA">Lokiyonitai kotoma aiturio, loiswamai nukaumokin?</span></span></div><div class="ChapterContent_q1__wjdiM"><span data-usfm="EXO.15.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ibu korio akonikan nakoteten,</span></span></div><div class="ChapterContent_q1__wjdiM"><span data-usfm="EXO.15.12" class="ChapterContent_verse__57FIw"><span class="ChapterContent_content__RrUqA">Kiliko kes akwap,</span></span></div><div class="ChapterContent_q1__wjdiM"><span data-usfm="EXO.15.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 78:54.  </span></span><span class="ChapterContent_content__RrUqA"> Kotoma akoniitim ibu kinarenik ituŋa luilakuni:</span></span></div><div class="ChapterContent_q1__wjdiM"><span data-usfm="EXO.15.13" class="ChapterContent_verse__57FIw"><span class="ChapterContent_content__RrUqA">Ibu kiteten kes kagogoŋukon kiton aiboisikon nakalaunan.</span></span></div><div class="ChapterContent_q1__wjdiM"><span data-usfm="EXO.15.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 2:9; Sab 48:6.  </span></span><span class="ChapterContent_content__RrUqA"> Apuput atekerin, emaranete:</span></span></div><div class="ChapterContent_q1__wjdiM"><span data-usfm="EXO.15.14" class="ChapterContent_verse__57FIw"><span class="ChapterContent_content__RrUqA">Abu ariebo kikam iuibciete koPilisitia.</span></span></div><div class="ChapterContent_p__dVKHb"><span data-usfm="EXO.15.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kbk 3:7.  </span></span><span class="ChapterContent_content__RrUqA"> Koumokis do lukapolok luka Edom;</span></span></div><div class="ChapterContent_p__dVKHb"><span data-usfm="EXO.15.15" class="ChapterContent_verse__57FIw"><span class="ChapterContent_content__RrUqA">Kikam amaran imaseniko luka Moab;</span></span></div><div class="ChapterContent_p__dVKHb"><span data-usfm="EXO.15.15" class="ChapterContent_verse__57FIw"><span class="ChapterContent_content__RrUqA">Elicaros luibojete ‘kere koKanaan.</span></span></div><div class="ChapterContent_p__dVKHb"><span data-usfm="EXO.15.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 2:25; 1 Sam 25:37; Ikis 32:9; Isa 43:1; Yer 31:11; Tit 2:14; 1 Pet 2:9; 2 Pet 2:1.  </span></span><span class="ChapterContent_content__RrUqA"> Ebirokini kes ailiili ka etasuro;</span></span></div><div class="ChapterContent_p__dVKHb"><span data-usfm="EXO.15.16" class="ChapterContent_verse__57FIw"><span class="ChapterContent_content__RrUqA">Kanuka apolou naka akonikan epalarito kwape amoru;</span></span></div><div class="ChapterContent_p__dVKHb"><span data-usfm="EXO.15.16" class="ChapterContent_verse__57FIw"><span class="ChapterContent_content__RrUqA">Aitodol neilamarotor ikonituŋa, wu EJAKAIT,</span></span></div><div class="ChapterContent_p__dVKHb"><span data-usfm="EXO.15.16" class="ChapterContent_verse__57FIw"><span class="ChapterContent_content__RrUqA">Aitodol neiiamarotor ikonituŋa luibu kodum,</span></span></div><div class="ChapterContent_p__dVKHb"><span data-usfm="EXO.15.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 44:2.  </span></span><span class="ChapterContent_content__RrUqA"> Itolomari, iraikini kes oroŋat loka airumetekon,</span></span></div><div class="ChapterContent_p__dVKHb"><span data-usfm="EXO.15.17" class="ChapterContent_verse__57FIw"><span class="ChapterContent_content__RrUqA">Aibois naitemonok ijo aiboi kotoma, wu EJAKAIT,</span></span></div><div class="ChapterContent_p__dVKHb"><span data-usfm="EXO.15.17" class="ChapterContent_verse__57FIw"><span class="ChapterContent_content__RrUqA">Aibois nakalaunan, naetogogonoete akaninikon, wu EJAKAIT.</span></span></div><div class="ChapterContent_p__dVKHb"><span data-usfm="EXO.15.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Irumi EJAKAIT ikar kere.”</span></span></div><div class="ChapterContent_p__dVKHb"><span data-usfm="EXO.15.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Naarai apotu ibalasin luka Parao nepepe kagalinikec ka ikebwanenok kolomasi aŋolol, kinyakak EJAKAIT akipi nuka aŋolol mamakec; konye koloto idwe luka Isirael kaneeonit kidin aŋolol. </span></span><span data-usfm="EXO.15.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 11:34; 21:21; 1 Siit 15:16; 1 Sam 18:6; Sab 68:25; 81:2; Yer 31:4.</span></span><span class="ChapterContent_content__RrUqA"> Koyana Miriam anabi, kinaci naka Aaron, isiman kakanike; kolomasi aŋor kere kotupasi ŋes kojaas kisiman kikosiete, </span></span><span data-usfm="EXO.15.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Koboŋok Miriam kes atiar,</span></span></div><div class="ChapterContent_q1__wjdiM"><span data-usfm="EXO.15.21" class="ChapterContent_verse__57FIw"><span class="ChapterContent_content__RrUqA">“Koyeikisi EJAKAIT, naarai epiko kapolou;</span></span></div><div class="ChapterContent_q1__wjdiM"><span data-usfm="EXO.15.21" class="ChapterContent_verse__57FIw"><span class="ChapterContent_content__RrUqA">Abu kocakak ebalasi ka lokebwanenonike aŋolol.”</span></span></div><div class="ChapterContent_p__dVKHb"><span data-usfm="EXO.15.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kinarenik Musa Isirael anyoun kAŋolol Nakareŋan, kolomasi kodoloto amodiŋ naka Sur; koloto apaarasia auni komodin, komam edumunete akipi. </span></span><span data-usfm="EXO.15.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 33:8; Rus 1:20.</span></span><span class="ChapterContent_content__RrUqA"> Kedoloto Mara, mam apotu kopedosi aimat akipi nuka Mara, naarai adwarak: ŋes amaikinere ekiror ŋol Mara.</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">15:23</span><span class="ft">  </span><span class="ft">Mara Apolouke Adwaris.</span></span></span><span class="ChapterContent_content__RrUqA">  </span></span><span data-usfm="EXO.15.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kirurumakis ituŋa Musa, kobalas atiar, “Inyo bo do kimasi?” </span></span><span data-usfm="EXO.15.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 14:10; 17:4; Sab 50:15; 2 Ika 2:21; 4:41; Yos 24:25; Any 16:4; Ikis 8:2,16; Sab 66:10; 81:7.</span></span><span class="ChapterContent_content__RrUqA"> Komony ŋesi mama ejai EJAKAIT: kitodik EJAKAIT ŋes ekitoi, kocakak akipi, koluoros akip nukajijimak,</span></span></div><div class="ChapterContent_p__dVKHb"><span data-usfm="EXO.15.25" class="ChapterContent_verse__57FIw"><span class="ChapterContent_content__RrUqA">Nen ŋes esilakinia kes ekisil ka aicorakinet, kitem kes kanen. </span></span><span data-usfm="EXO.15.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 7:12; 28:27; Any 23:25; Sab 103:3; 147:3.</span></span><span class="ChapterContent_content__RrUqA"> Kobala ebe, “Arai kidunyak ijo arimar eporoto loka EJAKAIT Ekonideke, kiswama naedolit kakonyeke, kitoik akit aicorakinetake, koric ikekisila kere, mam kebwaikini jo adekesia kere, nuebwaik Imisirian; naarai arai Eoŋ EJAKAIT Ioketanaleuni jo.”</span></span></div><div class="ChapterContent_p__dVKHb"><span data-usfm="EXO.15.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.15.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 33:9.  </span></span><span class="ChapterContent_content__RrUqA"> Kodoloto Elim, neajaas ikico itomon kaarei luka akipi, ka idukudukun akaisakanykaarei; kidukuroto nen neajaas akip.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Anyoun 15<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EXO.15">Learn More About Ebaibuli</a></div>