<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Anyoun 28</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="EXO.28" class="ChapterContent_chapter__uvbXo">
         <div class="ChapterContent_label__R2PLt">28</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="EXO.28.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 16:1-3; 17:1-8; Sab 77:20; Bur 5:1-4.  </span></span><span class="ChapterContent_content__RrUqA"> Kisukuny ijo Aaron onacekon, ka odweke nepepe kaŋes, kodwe luka Isirael, kejaanak eoŋ kosasedotene, Aaron, ka Nadab ka Abiku, ka Eleasar ka Itamar, odwe luka Aaron, </span></span><span data-usfm="EXO.28.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:5,29; 39:1,2; Leb 8:7,30; Mar 20:26-28.</span></span><span class="ChapterContent_content__RrUqA"> Ido iswamakini onacekon Aaron inapen lukalaunak, kanuka aibuses ka ajokis da. </span></span><span data-usfm="EXO.28.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 31:6; 35:31-35; 1 Ika 3:12; Isa 28:26; Asw 6:3; 1 Kor 12:7-11; Pes 1:17.</span></span><span class="ChapterContent_content__RrUqA"> Ilimokini kere luejaas itauon luka apirianut, lueteleleb eoŋ kemoyo loka acoa, kiswamata inapen luka Aaron aitalaunia ŋes, kejaanak eoŋ kosasedotene. </span></span><span data-usfm="EXO.28.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Lu kes inapen luiswamaunete kesi; yenikatorob, ka epod,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">28:4 </span><span class="ft">epod ŋes anapito naka esasedoti.</span></span></span><span class="ChapterContent_content__RrUqA"> ka ekaso, ka ekooti loocerer, ka egoe lokieniena akou, ka aenetait naka aŋabet: iswamakinete Aaron onacekon ka odweke inapen lukalaunak, kejaanak eoŋ kosasedotene.</span></span></div><div class="ChapterContent_p__dVKHb"><span data-usfm="EXO.28.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Eyaŋaarete esa bu, ka lobululu, ka lomuge, ka Lokareŋan, ka ebaputa loejok, </span></span><span data-usfm="EXO.28.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 39:2; Leb 8:7.</span></span><span class="ChapterContent_content__RrUqA"> Iswamaunete kesi epod loka esabu, ka lobululu, ka lomuge, ka Lokareŋan, ka ebaputa loecipitai kiusio lueriim, aswam naka ekeswaman kalocpiriana. </span></span><span data-usfm="EXO.28.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Ejaunos lukokeperin iarei luimorikikinitai kosanetakec iarei; tctere imorikikina. </span></span><span data-usfm="EXO.28.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Aenet da naicipitai kapirianut, naejai tomake aenia, koputos akeswam kaswam naka egoeke; loka esabu, ka lobululu, lomugc, lokarenan, ka ebaputa loecipitai kiusio lueriim. </span></span><span data-usfm="EXO.28.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Ido iyaŋaari amor aarei nuemelomeloto, kigiranak nen ikiroria luka idwe luka Isirael. </span></span><span data-usfm="EXO.28.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Ikiroriakec ikanykape amoru adiopet, ka ikiroria ikanykape luesalitos amoru nakiareit, kwape eiaar auriokec. </span></span><span data-usfm="EXO.28.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Aswam naka ekegiran amor, kwape igiria emacar, ŋes igiria ijo amor ŋun aarei kwape ejaatar ikiroria luka idwe luka Isirael: ilukuni kes kapesan nuka esabu. </span></span><span data-usfm="EXO.28.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 39:7; Sek 6:13; Age 9:12-17; Any 12:14; Yos 4:7; Mk 14:9; Asw 10:4; 1 Kor 11:24,25.</span></span><span class="ChapterContent_content__RrUqA"> Ibwaikini da amor nun aarei okeperin luka epod, araun amor nuka aisiitunet kanuka idwe luka Isirael: edakari Aaron ikiroriakec akonyen nuka EJAKAIT kokeperinike iarei araun aisntunet, </span></span><span data-usfm="EXO.28.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Iswamauni da apesan nuka esabu: </span></span><span data-usfm="EXO.28.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Ka irikoi iarei luka esabu kaloelai; iswamauni kwape kaunoi, kaswam kanaeojitoi: ienikini da irikoi lueoiitoi toma apesan.</span></span></div><div class="ChapterContent_p__dVKHb"><span data-usfm="EXO.28.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 39:8; Leb 8:8; Isa 59:17; 1 Ses 5:7; Pes 6:14.  </span></span><span class="ChapterContent_content__RrUqA"> Ido iswamauni yenikatorob yeniketube, aswam naka ekeswaman kaloepiriana: iswamauni kwape kaswam naka epod; yenika esabu, ka yenibululu, ka yenimuge, ka yenikarenan, ka ebaputa loecipitai kiusio lueriim, iswamauni ŋes kwaŋin. </span></span><span data-usfm="EXO.28.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Eraun yenika agoria aoŋon nueriakanara, ekudokinitai bala eriagi, aojauke eraun atutubet naka ekubit, alalauke da atutubet naka ekubit, </span></span><span data-usfm="EXO.28.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 30:10; Mal 3:17.</span></span><span class="ChapterContent_content__RrUqA"> Ido ipiripiranakini amor nekiminaikina, ikokoron iwonon luka amor: ekokoro loka asadia, * ka atopasit, * ka karubunikol * ŋes eraun ckokoro losodit; </span></span><span data-usfm="EXO.28.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Ekokoro lokiareit loka emeralid, * ka asapiro, * ka diamod*; </span></span><span data-usfm="EXO.28.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Ekokoro lokiwuniet loka eyasit, * ka aget,* ka ametusit*; </span></span><span data-usfm="EXO.28.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Ka ekokoro lokiwoŋonet loka aberul, * ka naemelomelot, * ka ayaseper</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">28:20 </span><span class="ft">Nu kere eraas amor nuegelegela nuka etiai loepol.</span></span></span><span class="ChapterContent_content__RrUqA">; elukunio esabu loiminaikinere. </span></span><span data-usfm="EXO.28.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 1:5; 2:3; Apu 7:4-8; 21:12.</span></span><span class="ChapterContent_content__RrUqA"> Eraunos amor kwape ejaatar ikiroria luka idwe luka Isiracl, atomon ka nuarei, kwape ejaatar ikiroriakec; kwape igiria emacar, niniruŋanan kwape ejaar ekekiror, eraunos kanuka atekerin atomon ka nuarei. </span></span><span data-usfm="EXO.28.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ido ibwaikini toma yenikatorob irikoi kwape kaunoi, luka aswam naeoiitoi naka esabu kaloelai. </span></span><span data-usfm="EXO.28.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Ibwaikini da igilun iarei luka esabu toma yenikatorob, ibwaikini igilun Ŋul iarei osaŋeta iarei luka yenikatorob. </span></span><span data-usfm="EXO.28.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Ibwaikini irikoi iarei luka esabu lueojitoi toma ogilun iarei lukosaneta luka yenikatorob. </span></span><span data-usfm="EXO.28.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Ibwaikini isaneta ice luka irikoi nul luarei lueojitoi toma apesan kwa aarei, kosodi aibwaikin okeperin luka epod, kowaike lokoinaren. </span></span><span data-usfm="EXO.28.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Iswamauni da igilun iarei luka esabu, ibwaikini toma osaŋeta iarei luka yenikatorob, toma atokitoitike, naejai owai Iokotoma loka epod. </span></span><span data-usfm="EXO.28.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Iswamauni igilun iarei luka esa bu, kosodi aibwaikin toma atutubeta aarei nuka ikeperin luka epod kwapuke, kowai lokoiŋaren, eiduny kaimorikikinetake, kuju aenet naka epod naicipitai kapirianut. </span></span><span data-usfm="EXO.28.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Eenikinete igilun luka yenikatorob ka igilun luka epod keusi lobululu, tetere iboie kokuju aenet naka epod naicipitai kapirianut, tetere mam yenikatorob ilaiakin kepod. </span></span><span data-usfm="EXO.28.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Eko 8:6; Isa 49:15,16; Bur 9:24.</span></span><span class="ChapterContent_content__RrUqA"> Ido enapenenei Aaron ikiroria luka idwe luka Isirael kotoma yenikatorob yeniketube kotauke, naelomanaria aibois nakalaunan, araun aisiitunet natir kakonyen nuka EJAKAIT. </span></span><span data-usfm="EXO.28.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 27:21; Ikis 33:8; Nek 7:65; Leb 8:8; 1 Sam 28:6; Esr 2:63.</span></span><span class="ChapterContent_content__RrUqA"> Ibwaikini Urim ka Tumim </span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">28:30 </span><span class="ft">Urim ka Tumim Apoloukec Aica ka Nuibccokino.</span></span></span><span class="ChapterContent_content__RrUqA"> toma yenikatorob ycniketube; ejaununos otau loka Aaron, naelomanaria akonyen nuka EJAKAIT: enapenenei Aaron etube loka idwe luka Isirael kotauke tiritir kakonyen nuka EJAKAIT.</span></span></div><div class="ChapterContent_p__dVKHb"><span data-usfm="EXO.28.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 39:22; Leb 8:7; 2 Sam 6:14; Kos 3:4.  </span></span><span class="ChapterContent_content__RrUqA"> Iswamauni ekaso loka epod korai kere lobululu. </span></span><span data-usfm="EXO.28.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Ejaun apedot kotomake neitori akou: ejaun atokitoit p-aka aswam naicipitai airimor apedotoke, kwape kapedot naka ekooti loka acuma, kinyek acilio. </span></span><span data-usfm="EXO.28.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Toma atweleike iswamakin akamamagan nuka lobululu, ka lomuge, ka Lokareŋan, airimor atwelei kere; ka icirin luka esabu kidinikec airimor: </span></span><span data-usfm="EXO.28.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Ecirit loka esabu ka akamamaga, ka ecirit loka esabu ka akamamaga, airimor atwelei nuka ekaso. </span></span><span data-usfm="EXO.28.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ido enapenenei Aaron aiiaanakinia: iiranario da aruokec naelomanaria aibois nakalaunan akonycn nuka EJAKAIT, naelomununia da, kinyek atwanare.</span></span></div><div class="ChapterContent_p__dVKHb"><span data-usfm="EXO.28.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 39:30; Leb 8:9; 1 Siit 16:29; Sab 29:2; 93:5; Sek 14:20; Bur 4:15; 7:26.  </span></span><span class="ChapterContent_content__RrUqA"> Iswamauni amekemeket nakesabu kaloelai, kigirak ŋes, kwape igiria emacar ebe, IKALAUNAN YENIKA EJAKAIT. </span></span><span data-usfm="EXO.28.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ieni keusi lobululu, ido ejaun ogoe lokieniena akou; ejaenena kiŋaren kegoe lokieniena akou. </span></span><span data-usfm="EXO.28.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 10:17; 22:9; Isa 53:11; Yok 1:29; Bur 9:28; 1 Pet 2:24; Leb 1:4; 23:11; Isa 56:7.</span></span><span class="ChapterContent_content__RrUqA"> Ido ejaenena oreet loka Aaron, ibwokenenei Aaron numam adolit nuka iboro lukalaunak, luitalaunete idwe luka Isirael kotoma ainakinetakec kere nukalaunak; ejaenena oreet loka Aaron apaarasia kere, tetere ecamunio kes kakonyen nuka EJAKAIT.</span></span></div><div class="ChapterContent_p__dVKHb"><span data-usfm="EXO.28.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Icipuni ekooti locerer loka ebaputa kaloejok, iswamauni da kebaputa kaloejok egoe lokieniena akou, iswamauni aenetait naka aŋabet, aswam naka ekasonyan.</span></span></div><div class="ChapterContent_p__dVKHb"><span data-usfm="EXO.28.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="EXO.28.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Any 39:27; Esk 44:17,18.  </span></span><span class="ChapterContent_content__RrUqA"> Ido iswamakini idwe luka Aaron ikootin, iswamakini kes aeneta nuka aŋabes, akopiran da iswamakini kes, kanuka aibuses ka ajokis. </span></span><span data-usfm="EXO.28.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 29:7; 30:30; Leb 10:7.</span></span><span class="ChapterContent_content__RrUqA"> Itanapi kes Aaron onacekon, ka odweke; inyonyoikini kes akinyet, itiakuni kes, italauni kes, tetere keiaanakinete eoŋ kosasedotene. </span></span><span data-usfm="EXO.28.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 6:10; Esk 44:18.</span></span><span class="ChapterContent_content__RrUqA"> Iswamakini kes ipalei luka ebaputa arapakinia awatekec nuejaas titai; egeunete kanabes kiton amurwos: </span></span><span data-usfm="EXO.28.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 20:26; Leb 20:19,20; Mar 18:22; Leb 17:7.</span></span><span class="ChapterContent_content__RrUqA"> Enapenenei Aaron, ka odweke, naelomanariata toma owema loka airiamunun, arai naikunyakiniata otem aijaanakin kotoma aibois nakalaunan; tetere mam ibwokete numam adolit, kosodete atwakare: eraun ekisil kamake ka aurike naetupanakini ikar kere.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Anyoun 28<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=EXO.28">Learn More About Ebaibuli</a></div>