<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 7</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.7" class="ChapterContent_chapter__uvbXo">
         <div class="ChapterContent_label__R2PLt">7</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.7.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 17:1; Dan 4:29,30.  </span></span><span class="ChapterContent_content__RrUqA"> Kosodi kanen, kiboikin ekabaka togoke, nakisiyeŋunia EJAKAIT ŋes kama ejaas lukasurupoke lualukunito, </span></span><span data-usfm="2SA.7.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 5:11; Any 26:1; 40:21.</span></span><span class="ChapterContent_content__RrUqA"> Kotema ekabaka enabi Natan ebe, “Koany, eboie eoŋ kotogo loka ikito luka eres, konye iboie asaduku naka Edeke kotoma aigalisio.” </span></span><span data-usfm="2SA.7.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 8:17; 1 Siit 22:7; 28:2.</span></span><span class="ChapterContent_content__RrUqA"> Kotema Natan ekabaka atiar, “Kolot, kiswama kere nuejaas otaukon; naarai ejai EJAKAIT kajo.”</span></span></div><div class="ChapterContent_p__dVKHb"><span data-usfm="2SA.7.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.7.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi kanen, kakuare kaŋin, kobu akirot naka EJAKAIT mama ejai Natan ebe, </span></span><span data-usfm="2SA.7.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">“Kolot kolimok Daudi ekakejaanakinan ebe, ‘Inera EJAKAIT kwanata ebe, Idukokini kereka ijo eoŋ etogo loeboieneno? </span></span><span data-usfm="2SA.7.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 8:16.</span></span><span class="ChapterContent_content__RrUqA"> Naarai mam eoŋ eboikino togo ageun kapaaran naetolomunia idwe luka Isirael koMisiri, kiton lolo, konye alosenenei kowema, kowema lokalaunan da. </span></span><span data-usfm="2SA.7.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Leb 26:11; Ikis 23:14; 2 Sam 5:2; Sab 78:72; Esk 34:2,15,23; Mat 2:6; Asw 20:28; 1 Pet 5:2.</span></span><span class="ChapterContent_content__RrUqA"> Kaiboisio kere nualosenen kidwe luka Isirael, abu eoŋ kener akirot kateker adiopet naka Isirael, nuecorakini aitanyam ikatuŋa Isirael ebe, “Kanukinyo mam yes kidukokiniata eoŋ etogo loka eres?” </span></span><span data-usfm="2SA.7.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Aso do kolimok Daudi ekakejaanakinan kwanata ebe, ‘Inera EJAKAIT loka ajoresio kwanata ebe, Abu kalem jo korony, katupit amerekekin, tetere iraun ekapolon ayait ikatuŋa, ayait Isirael. </span></span><span data-usfm="2SA.7.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 12:2; 1 Siit 17:8; Luk 1:52.</span></span><span class="ChapterContent_content__RrUqA"> Ajaenena kajo kama ilosenenei kere, amudia lukasurupokon kere kakonyenekon; etuluori jo ekiror lokapolon, kwape ekiror loka lukapolok kaluejaas kakwap. </span></span><span data-usfm="2SA.7.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 44:2; 80:8; Yer 24:6; Amo 9:15.</span></span><span class="ChapterContent_content__RrUqA"> Aseikini ikatuŋa Isirael aibois, eraikini kes, tetere iboiete aiboisikec, komam bobo itwobosete; komam bobo idwe luka aronis iticanete kes, kwape lem sek. </span></span><span data-usfm="2SA.7.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kwape kapaaran naecorakinia eoŋ ikatubok ayait ikatuŋa Isirael; esiyeŋuni jo kama ejaas lukasurupokon kere, Bobo da kilimokini EJAKAIT jo ebe kisubakini EJAKAIT jo ekek. </span></span><span data-usfm="2SA.7.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 89:3-4; 132:11; Yok 7:42; Asw 2:30; 13:36; 1 Ika 2:1; 8:20; Ikis 31:16; Isa 11:1-3,10.</span></span><span class="ChapterContent_content__RrUqA"> Kedoloto apaarasiakon, ijotori kalukapapaakon, adakakini aurikon naetupakini, naelomuni kakoikikon, eticasi da ajakanutuke. </span></span><span data-usfm="2SA.7.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 5:5; Sab 89:4.</span></span><span class="ChapterContent_content__RrUqA"> Ŋol ŋes edukokini ekakiror etogo, eticasi eoŋ eicoloŋ loka ajakanutuke ikar kere. </span></span><span data-usfm="2SA.7.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 89:26-27,30; 2 Kor 6:18; Bur 1:5.</span></span><span class="ChapterContent_content__RrUqA"> Araun eoŋ papake, ŋes da eraun okokuka; arai kiswama ŋesi numam adolit, alecori ŋes kebela loka ituŋa, ka ainomonom naka idwe luka ituŋa. </span></span><span data-usfm="2SA.7.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 15:23.</span></span><span class="ChapterContent_content__RrUqA"> Konye mam akaitim enyouni kamake, kwape kalemaria kaneejai Saul, loabu kalema kakonyenekon. </span></span><span data-usfm="2SA.7.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 89:36-37; Yok 12:34.</span></span><span class="ChapterContent_content__RrUqA"> Itogogoŋio ekekikon ka ajakanutukon ikar kere kakonyenekon: iticasio eicoloŋokon loka ajakanut ikar kere.” </span></span><span data-usfm="2SA.7.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kwape ejaatar akiro ŋun kere, kwape ejaar aitapoet ŋin kere, kolimok Natan Daudi kwaŋin.</span></span></div><div class="ChapterContent_p__dVKHb"><span data-usfm="2SA.7.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.7.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 32:10.  </span></span><span class="ChapterContent_content__RrUqA"> Kosodi Daudi ekabaka alomar, kiboikin kakonyen nuka EJAKAIT; kotema atiar, “Eoŋ iŋai, wu EJAKAIT Edeke, ekakek da inyo, ijo aitodolun eoŋ kiton kwana? </span></span><span data-usfm="2SA.7.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Isa 55:8.</span></span><span class="ChapterContent_content__RrUqA"> Kerai ŋin da akirot naedit kakonyenekon, wu EJAKAIT Edeke; konye iner ijo da nuka ekek loka ekejaanakinanikon kokar luipu noi luepote; ŋin da kopone loka ituŋa, wu EJAKAIT Edeke! </span></span><span data-usfm="2SA.7.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 18:19; Sab 139:1.</span></span><span class="ChapterContent_content__RrUqA"> Inyo bobo epedori Daudi alimokin jo? Naarai ijeni ekonikejaanakinan, wu EJAKAIT Edeke. </span></span><span data-usfm="2SA.7.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Pes 4:32.</span></span><span class="ChapterContent_content__RrUqA"> Iswama ijo apolou na kere, kanuka akonikirot, kwape ejaar ekonitau, aitejenun ekejaanakinanikon. </span></span><span data-usfm="2SA.7.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 16:25; 2 Siit 2:5; Sab 48:1; 86:10; Yer 10:6; Ikis 3:24; 4:35; 1 Sam 2:2; Sab 86:8; 89:6; Isa 45:5.</span></span><span class="ChapterContent_content__RrUqA"> Ŋes ipoloor ijo, wu EJAKAIT Edeke: naarai emamei yeneputos kajo, emamei da Edeke ece dimarai ijo, kwape kejaatar kere nukipou keirasi kakosiki. </span></span><span data-usfm="2SA.7.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 4:7,34; 33:29; Sab 147:20; Nek 1:10.</span></span><span class="ChapterContent_content__RrUqA"> Ani bo ateker adio kakwap naeputos kikonituŋa, kes Isirael, luabu Edeke kolot alakun kanuke araun iketuŋa, adumakin ŋes ekiror, ka aswam nukos kanukus, kakiro nusogim kanuka akonikwap, kakonyen nuka ituŋakon luibu kolaku koMisiri kanukon, katekerin kodekesiokec da? </span></span><span data-usfm="2SA.7.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 26:18.</span></span><span class="ChapterContent_content__RrUqA"> Ibu kitieat kanukon ikonituŋa Isirael araun ituŋakon ikar kere; ka jo da EJAKAIT, ibu koraun Edekekec. </span></span><span data-usfm="2SA.7.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Wu EJAKAIT Edeke akirot naibu kolim naka ekonikejaanakinan ka ekekike, kitogogoŋ ijo ŋes ikar kere, kiswama kwape kilimokinia. </span></span><span data-usfm="2SA.7.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 72:19; Mat 6:9.</span></span><span class="ChapterContent_content__RrUqA"> Kitopolooroi ekonikiror ikar kere ebe, ‘EJAKAIT loka ajoresio ŋes Edeke loka Isirael’: iticasio ekek loka ekonikejaanakinan Daudi kakonyenekon. </span></span><span data-usfm="2SA.7.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Naarai ijo, ‘wu EJAKAIT loka ajoresio, Edeke loka Isirael, ipukokinit ekonikejaanakinan ebe, ‘Adukokini jo ekek’: kanuka ŋun etitiŋior ekonikejaanakinan kotauke ailip ailipasit na mama ijai. </span></span><span data-usfm="2SA.7.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yok 17:17.</span></span><span class="ChapterContent_content__RrUqA"> Wu EJAKAIT Edeke, irai ijo Edeke, akonikiro da eraas nukabeit, isumunik ekonikejaanakinan akirot ŋin naejok: </span></span><span data-usfm="2SA.7.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Aso do kitoiok ijo aisirereŋ ekek loka ekonikejaanakinan, kiyatanakinenei kakonyenekon: naarai ijo, wu EJAKAIT Edeke, inera ŋun: kisireren ekek loka ekejaanakinanikon karereŋukon ikar kere.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 7<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.7">Learn More About Ebaibuli</a></div>