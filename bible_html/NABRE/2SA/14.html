<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 14</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.14" class="ChapterContent_chapter__uvbXo">
         <div class="ChapterContent_label__R2PLt">14</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.14.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kojen Yoab okoku loka Seruia ebe imuit etau loka ekabaka Abisalom. </span></span><span data-usfm="2SA.14.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Siit 11:6; 20:20; Nek 3:5,27; Yer 6:1; Amo 1:1; Rus 3:3.</span></span><span class="ChapterContent_content__RrUqA"> Kijuka Yoab Tekoa, koomai kaŋina aberu naaco, kotema ŋes atiar, “Keŋaiŋait, kijoseik bala irai naibworo, konap anapito naka aibworo, keŋaiŋait, sirikinyonyoik akinyet, konye koraun kwape aberu naedaunit apak naepol ibworo yenikatwan; </span></span><span data-usfm="2SA.14.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 4:15.</span></span><span class="ChapterContent_content__RrUqA"> Koloma mama ejai ekabaka, kiner kaŋes kopone kalo.” Kolimok Yoab ŋes nuenera.</span></span></div><div class="ChapterContent_p__dVKHb"><span data-usfm="2SA.14.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 20:41; 2 Sam 1:2; 2 Ika 6:26.  </span></span><span class="ChapterContent_content__RrUqA"> Nakinerar aberu naka Tekoa kekabaka, kibirokin kwap ebuburia, kisuded, kotema atiar, “Kiŋarakinai, wu ekabaka.” </span></span><span data-usfm="2SA.14.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 12:1.</span></span><span class="ChapterContent_content__RrUqA"> Kotema ekabaka ŋes atiar, “Inyo bo itururwoo ijo?” Koboŋok ebe, “Abeit arai eoŋ apuserut, atwana okilenika. </span></span><span data-usfm="2SA.14.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Ajaas akejaanakinanikon odwe iarei, kojioto kesi kais, komamei yenadieki kes, konye kinom ediopet loce, koar ŋes. </span></span><span data-usfm="2SA.14.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 4:14; Mar 35:19; Ikis 19:12.</span></span><span class="ChapterContent_content__RrUqA"> Ido koany, anyoiki ekek kere aluikin akejaanakinanikon, kobalas ebe, ‘Kijaik ŋol loenomi onaceke, tetere kiari ŋes kanuka aijar naka onaceke loaari ŋesi,’ komudiasi ekeruman da: kwaŋin kitudeŋoto atotoleteka naedeuna, komam ideikinete okilenika ekiror karaida yenedeuna kakwap.”</span></span></div><div class="ChapterContent_p__dVKHb"><span data-usfm="2SA.14.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kotema ekabaka aberu atiar, “Kolot togokon, ecorakini eoŋ nukon.” </span></span><span data-usfm="2SA.14.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 27:13; 1 Sam 25:24; 2 Sam 3:28,29; Mat 27:25; Mar 35:33; 1 Ika 2:33.</span></span><span class="ChapterContent_content__RrUqA"> Kotema aberu naka Tekoa ekabaka atiar, “Ejakaitika, wu ekabaka, kabeikis eoŋ ka ekek loka papaka numam adolit: komameun ekabaka ka eicoloŋoke akirot.” </span></span><span data-usfm="2SA.14.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kotema ekabaka atiar, “Ŋol lokilimokini jo akirot kere, koyau ŋes mama ajai, komam bobo ŋes kitirori jo.” </span></span><span data-usfm="2SA.14.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 35:19; Yos 20:3-6; 1 Sam 28:10; 14:45; Asw 27:34.</span></span><span class="ChapterContent_content__RrUqA"> Kosodi ŋin atemar atiar, “Keŋaiŋait, kiitu ekabaka EJAKAIT Ekonideke, kinye ekenyaŋan aokot amudiar bobo, kinyeis amudiar okokuka.” Kotema atiar, “Kwape ejaria EJAKAIT, mam edouni kwap etimat ediopet loka okokukon.”</span></span></div><div class="ChapterContent_p__dVKHb"><span data-usfm="2SA.14.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kosodi aberu atemar atiar, “Keŋaiŋait, kisiik akejaanakinanikon einer akirot mama ejai ejakaitika ekabaka.” Kotema atiar, “Kolim.” </span></span><span data-usfm="2SA.14.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:2; 2 Sam 13:37.</span></span><span class="ChapterContent_content__RrUqA"> Kotema aberu atiar, “Kanukinyo inerunia akirot ŋin aluikin ituŋa luka Edeke?</span></span></div><div class="ChapterContent_p__dVKHb"><span data-usfm="2SA.14.13" class="ChapterContent_verse__57FIw"><span class="ChapterContent_content__RrUqA">Naarai kanuka einer akirot ŋin esubit ekabaka bala loegwaunit akirot, naarai mam ekabaka itoboŋunit ore lokeŋ loereŋearitai. </span></span><span data-usfm="2SA.14.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 30:23; 34:15; Lim 3:19; Bur 9:27; Mar 35:15.</span></span><span class="ChapterContent_content__RrUqA"> Naarai kibusakinit atwanare, kisubit bala akipi nuebukoros kwap numam epedorete bobo atukonokin; mam Edeke da elemari aijar, konye eomoomoi eipone, kinyek ekakeran araun loereŋearitai eut kamakeŋ. </span></span><span data-usfm="2SA.14.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Aso do abu eoŋ einer akirot na mama ejai ekajakait ekabaka, naarai ketukurianata ituŋa eoŋ; abala akejaanakinanikon ebe, ‘Enera kwana kekabaka; motoko itodoli ekabaka nuelipit akejaanakinanike. </span></span><span data-usfm="2SA.14.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Naarai epupuni ekabaka, ayuun akejaanakinanike kakan naka etuŋanan loekoto amudiar eoŋ ka okokuka anyoun kairumet naka Edeke.’ </span></span><span data-usfm="2SA.14.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:27; 1 Sam 29:9.</span></span><span class="ChapterContent_content__RrUqA"> Kosodi akejaanakinanikon atemar atiar, ‘Keŋaiŋait, koraun akirot naka ejakaitika ekabaka naelakara’: naarai esubit ejakaitika ekabaka bala emalaika loka Edeke, apupun nuejok ka nueroko: kojai EJAKAIT Ekonideke kajo.”</span></span></div><div class="ChapterContent_p__dVKHb"><span data-usfm="2SA.14.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kosodi ekabaka aboŋokin aberu ebe, “Keŋainait sirikimunonik naakoto aiŋit jo.” Kotema aberu atiar, “Kiner ekajakait ekabaka.” </span></span><span data-usfm="2SA.14.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">Kotema ekabaka atiar, “Ejai akan naka Yoab kajo kakiro nu kere?” Koboŋok aberu atiar, “Kwape ejaria ekonitau, ejakaitika ekabaka, emamei yenepedori aibelokin teten arai kediany kaŋun kere nuener ejakaitika ekabaka: naarai ekejaanakinanikon Yoab ŋes abu kecorak eoŋ, abu ŋesi kalimok akiro ŋun kere nuener akejaanakinanikon: </span></span><span data-usfm="2SA.14.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:27.</span></span><span class="ChapterContent_content__RrUqA"> Abu Yoab ekejaanakinanikon kiswama akirot ŋin aijulakin akirot: eco ejakaitika, kwape ejaar acoa naka emalaika loka Edeke, aijen akiro kere nuejaas kakwap.”</span></span></div><div class="ChapterContent_p__dVKHb"><span data-usfm="2SA.14.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kotema ekabaka Yoab atiar, “Koany, eswama eoŋ ŋun: aso kolot, kinyak esapat Abisalom.” </span></span><span data-usfm="2SA.14.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kibirokin Yoab kwap ebuburia, kisuded, kilipak ekabaka arereŋ: kotema Yoab atiar, “Ejeni lolo ekejaanakinanikon ebe adum eoŋ asianut kakonyenekon, ekajakait, wu ekabaka, naarai etodol ekabaka nuelipit ekejaanakinanike.” </span></span><span data-usfm="2SA.14.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 3:14; 2 Sam 3:3; 13:37.</span></span><span class="ChapterContent_content__RrUqA"> Konyou Yoab kolot Gesur, koyau Abisalom Yerusalem, </span></span><span data-usfm="2SA.14.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 43:3; 2 Sam 3:13; Apu 22:4.</span></span><span class="ChapterContent_content__RrUqA"> Kotema ekabaka atiar, “Kopaa ŋesi togoke, konye kinyek aanyun akonyeneka.” Kopaa Abisalom togoke, komam eanyunit akonyen nuka ekabaka.</span></span></div><div class="ChapterContent_p__dVKHb"><span data-usfm="2SA.14.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 28:35; Yob 2:7; Isa 1:6; Pes 5:27.  </span></span><span class="ChapterContent_content__RrUqA"> Amamei koIsirael yeneturitoi kwape Abisalom kanuka atemeleleke: ageun kotau loka akejeke kiton osiaduk loka akouke amamei ŋes akemer. </span></span><span data-usfm="2SA.14.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 18:9.</span></span><span class="ChapterContent_content__RrUqA"> Nakebarenio ŋesi akouke, (abu kobarenenei kaŋetakinet naka ŋolikaru: naarai alaŋirikinito ŋes itimake, ŋes abarenenio:) kitem alaŋiru naka itima luka akouke isekelin akwat aarei kwape ejaar emisani loka ekabaka. </span></span><span data-usfm="2SA.14.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 18:18.</span></span><span class="ChapterContent_content__RrUqA"> Aponi kourikinai Abisalom idwe iuni lusap ka ikoku idiopet yenipese, ekekiror Tamar: arai ŋin aberu naetemelel.</span></span></div><div class="ChapterContent_p__dVKHb"><span data-usfm="2SA.14.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.14.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kiboie Abisalom koYerusalem ikar iarei, mam abu koany akonyen nuka ekabak., </span></span><span data-usfm="2SA.14.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kosodi Abisalom anyaraun Yoab aijukar ŋes mama ejai ekabaka; konye koŋer abunore mama ejai: konyarau ŋes bobo nakiareit, konye koŋer Yoab abunore. </span></span><span data-usfm="2SA.14.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 13:28; Tub 15:5; Awa 29:12.</span></span><span class="ChapterContent_content__RrUqA"> Kanuka ŋun kotema ŋesi ikekejaanakinak atiar, “Koany, emanikor loka Yoab idunyas kalokaŋ, ejaas ŋes kesairi kaŋina: koloto kicweikis kakim.” Kosodete ikejaanakinak luka Abisalom aicweikin emanikor kakim. </span></span><span data-usfm="2SA.14.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Kosodi Yoab anyoun, kobu mama ejai Abisalom togoke, kotema ŋes atiar, “Kanukinyo eeweikiniata ikonikejaanakinak emanikorika kakim?” </span></span><span data-usfm="2SA.14.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yob 31:33; Awa 28:13; Yer 8:12.</span></span><span class="ChapterContent_content__RrUqA"> Koboŋok Abisalom ebe, “Koany, abu kanyarau jo ebe, ‘Kobia, keyakia jo mama ejai ekabaka aiŋit ŋes ebe, “Kanukinyo abunio eoŋ koGesur? Tiejok kamakaŋ karai kariŋa eoŋ ajai ŋina.” Aso do kisiikinai eoŋ kaany akonyen nuka ekabaka; arai ejaas numam adolit kotomakaŋ, kaar ŋesi eoŋ.’” </span></span><span data-usfm="2SA.14.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 33:4; 45:15; Luk 15:20.</span></span><span class="ChapterContent_content__RrUqA"> Kobu Yoab mama ejai ekabaka, kolimok ŋes: kedau anyaraun Abisalom, kobu ŋesi mama ejai ekabaka kokukum kokwap kakonyen nuka ekabaka: konu ekabaka Abisalom.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 14<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.14">Learn More About Ebaibuli</a></div>