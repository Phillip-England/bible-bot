<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 20</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.20" class="ChapterContent_chapter__uvbXo">
         <div class="ChapterContent_label__R2PLt">20</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.20.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 12:16; 2 Siit 10:16; 2 Sam 12:10; Ikis 13:13; Tub 19:22; 1 Sam 2:12; 10:27; 2 Sam 23:6; 1 Ika 21:10,13; 2 Siit 13:7; 2 Sam 19:43.  </span></span><span class="ChapterContent_content__RrUqA"> Kojaun kanen etuŋanan loka Belial, ekekiror Seba, okoku loka Bikiri, Ebenyamit: kokut ŋesi arupepe, kotema atiar, “Emamei oni akorakinet kama kaDaudi, ido emamei oni airumet kotoma okoku loka Yese: koboŋo ŋinituŋanan owemake, wu Isirael.” </span></span><span data-usfm="2SA.20.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 17:14.</span></span><span class="ChapterContent_content__RrUqA"> Konyout ituŋa luka Isirael kere katupit Daudi, kotupakis Seba okoku loka Bikiri: konye kiketakinos ituŋa luka Yuda ekabakakec, anyoun koYorodan kiton Yerusalem.</span></span></div><div class="ChapterContent_p__dVKHb"><span data-usfm="2SA.20.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.20.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 15:16; 16:22.  </span></span><span class="ChapterContent_content__RrUqA"> Kobu Daudi togoke Yerusalem; koyaŋa ekabaka aŋor atomon abusianake, nuetasalit ŋesi aidar etogo, kibwaik kes togo loidarere, kokoranak kes inyamat, konye mam abu koloma mamakec. Kogolokinoi kes kiton apaaran naka atwanarekec, iboiete koipuserune.</span></span></div><div class="ChapterContent_p__dVKHb"><span data-usfm="2SA.20.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.20.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kosodi ekabaka atemar Amasa atiar, “Konyarakinai ituŋa luka Yuda kotoma apaarasia auni, ijo da kojaun ne.” </span></span><span data-usfm="2SA.20.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Aso kolot Amasa anyaraun ituŋa luka Yuda: konye kitumor adepar apak naaseikinitai ŋes. </span></span><span data-usfm="2SA.20.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 26:6; 2 Sam 2:18; 18:2; 11:11; 1 Ika 1:33.</span></span><span class="ChapterContent_content__RrUqA"> Kotema Daudi Abisai atiar, “Kwana kiswamakini Seba okoku loka Bikiri oni aronis adepar naeswamakini Abisalom oni: koyaŋa ijo ikejaanakinak luka ejakaitikon korukitor ŋes, kinyek ŋesi adumun ireria luebwaitai, aiku kamawok.” </span></span><span data-usfm="2SA.20.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:18; 1 Ika 1:38.</span></span><span class="ChapterContent_content__RrUqA"> Kolomasi ituŋa luka Yoab ka Ikeretin ka Ipeletin ka ituŋa kere lukirigin atupit ŋes; kolomasi koYerusalem, arukoria Seba okoku loka Bikiri. </span></span><span data-usfm="2SA.20.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kedoloto kesi amoru naapol naajai Gibeon, kobu Amasa airiamakin kakes. Kiridak Yoab inapen luka ejie luanapit ŋesi, kejai arokoba naaenikinitai aŋabetekeŋ kekileŋ lokejai toma akuraruke; napelosi ŋesi kodoi.’ </span></span><span data-usfm="2SA.20.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mat 26:49; Luk 22:47; Age 4:8; 2 Sam 2:23; 3:27; 1 Ika 2:5.</span></span><span class="ChapterContent_content__RrUqA"> Kotema Yoab Amasa atiar, “Ejok, onaceka?” Kitiŋ Yoab Amasa kopenekike kakekan nakoteten ainu ŋes. </span></span><span data-usfm="2SA.20.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye mam Amasa abu kopodo ekileŋ lokejai akan naka Yoab: kicumia ŋes akoik, kobukoros amoetekake kwap, mam abu kirucak; kotwana,</span></span></div><div class="ChapterContent_p__dVKHb"><span data-usfm="2SA.20.10" class="ChapterContent_verse__57FIw"><span class="ChapterContent_content__RrUqA">Apotu Yoab ka Abisai onaceke korukioto Seba okoku loka Bikiri. </span></span><span data-usfm="2SA.20.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kobwo ediopet kokatumunak luka Yoab koapias kaŋes, kotema atiar, “Ŋol loekoto Yoab, ka ŋol da loerai loka Daudi, kotupa Yoab.” </span></span><span data-usfm="2SA.20.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Koper Amasa kimodumodun kaokotoke kokidiŋ orot. Keanyu etuŋanan ebe abwout ituŋa kere, kodaka Amasa alemar korot aibwaikin ais, kiswapak anapito, keanyu ŋesi ebe apotu kere luetorito nen kobwout. </span></span><span data-usfm="2SA.20.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Kelemari ŋes korot, kiyatakis Ituŋa kere atupar Yoab, arukitor Seba okoku loka Bikiri.</span></span></div><div class="ChapterContent_p__dVKHb"><span data-usfm="2SA.20.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.20.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Ika 15:20; 2 Ika 15:29; 2 Siit 16:4.  </span></span><span class="ChapterContent_content__RrUqA"> Kitor ŋesi atekerin kere nuka Isirae! kiton Abel, ka Bet-maaka, ka Iberin kere: kotukonokinos kesi da kibwapito ŋes. </span></span><span data-usfm="2SA.20.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Ika 19:32; Yer 32:24; 33:4; Luk 19:43.</span></span><span class="ChapterContent_content__RrUqA"> Kopotu kirigautu ŋes ka Abel loka Bet-maaka, kitutuoto etut eiduny ka ere koriakas karwatat: apotu ituŋa kere lukejaas kaYoab kitakitakete arwatat atiyaikin. </span></span><span data-usfm="2SA.20.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kosodi aberu nakacoa aiworo kore ebe, “Kopuputu, kopuputu; keŋaiŋait, kolimokis Yoab ebe, ‘Kikuny, kenerakinos kajo.’’’ </span></span><span data-usfm="2SA.20.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Kikunyak ŋes; kotema aberu atiar, “jo ŋes Yoab?” Koboŋok ebe, “Eoŋ lo.” Kosodi ŋin atemar ŋes atiar, “Kopup akiro nuka akejaanakinanikon.” Koboŋok ŋesi ebe, “Apupi.” </span></span><span data-usfm="2SA.20.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kinera ŋesi ebe, “Etapit apeŋo atemar ebe, ‘Abeit iŋisete kesi akiro ka Abel’: kwaŋin kitanaŋete kesi akiro, </span></span><span data-usfm="2SA.20.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 26:19.</span></span><span class="ChapterContent_content__RrUqA"> Ajai eoŋ owai kaŋul luinapakina ka lumunon koIsirael: imoot ijo amudiar ere loerai toto koIsirael: kanukinyo ikotor ijo ailikor airumet naka EJAKAIT?” </span></span><span data-usfm="2SA.20.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Koboŋok Yoab ebe, “Madi akuj, madi akuj, eoŋ ailikor arai amudiar. </span></span><span data-usfm="2SA.20.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Mam akiro ikote nen: abu etuŋanan loka akwap nakiukon naka Epuraim, ekekiror Seba okoku loka Bikiri, kikeu akekan asurokin ekabaka, ŋes Daudi: kijaik ŋes bon, eoŋ da anyouni kore.” Kotema aberu Yoab atiar, “Koany, eeakunio nat akekou mama ijai karwatat.” </span></span><span data-usfm="2SA.20.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Lim 7:19; 9:14.</span></span><span class="ChapterContent_content__RrUqA"> Kosodi aberu alosit kacoake mama ejaas ituŋa kere. Kojepasi akou naka Seba okoku loka Bikiri, kocakakis Yoab. Kokut ŋesi arupepe, kisiarakinos anyoun kore, ŋinituŋanan owemake. Koboŋo Yoab Yerusalem mama ejai ekabaka.</span></span></div><div class="ChapterContent_p__dVKHb"><span data-usfm="2SA.20.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.20.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 8:16.  </span></span><span class="ChapterContent_content__RrUqA"> Koyaite Yoab ajore kere naka Isirael: koyaite Benaia okoku loka Yekoiada Ikeretin ka Ipeletin: </span></span><span data-usfm="2SA.20.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 4:6; 12:18; 4:3.</span></span><span class="ChapterContent_content__RrUqA"> Kitelem Adoram esolo; korai Yekosapat okoku loka Akilud ekesiitonokinan. </span></span><span data-usfm="2SA.20.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:17.</span></span><span class="ChapterContent_content__RrUqA"> Korai Sebua ekalani; koraas Sadok ka Abiatar isasedotin: </span></span><span data-usfm="2SA.20.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 23:38.</span></span><span class="ChapterContent_content__RrUqA"> Korai da lra Eyairit esasedoti kama ka Daudi.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 20<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.20">Learn More About Ebaibuli</a></div>