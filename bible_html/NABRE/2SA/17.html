<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 17</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.17" class="ChapterContent_chapter__uvbXo">
         <div class="ChapterContent_label__R2PLt">17</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.17.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Bobo da kotema Akitopel Abisalom atiar, “Kisiikinai kaseu ituŋa ilukumin itomon kaluarei, anyouni eoŋ arukitori Daudi akuare na:</span></span></div><div class="ChapterContent_p__dVKHb"><span data-usfm="2SA.17.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 25:18; 2 Sam 16:14; 1 Ika 22:31; Yok 11:50; Sek 13:7; Mat 21:38.  </span></span><span class="ChapterContent_content__RrUqA"> Adolokini ŋes kepas, kitegito da akaninike, etukuriani ŋes: ekerete do ituŋa kere luejaas kaŋes; kenomi do ekabaka bon: </span></span><span data-usfm="2SA.17.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yer 6:14.</span></span><span class="ChapterContent_content__RrUqA"> Enyakuni ituŋa kere mamakon: kwape eboŋunia aberu ore mama ejai okilenike. Imoot ijo aiiar naka ediopetuŋanan bon: inapakinos do ituŋa kere.” </span></span><span data-usfm="2SA.17.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kitojok noi Abisalom akirot ŋin, ka imakio kere luka Isirael.</span></span></div><div class="ChapterContent_p__dVKHb"><span data-usfm="2SA.17.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kosodi Abisalom atemar atiar, “Konyarakinai cani Kusai Earikit, kapuputu nuenera ŋesi da.” </span></span><span data-usfm="2SA.17.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Kebu Kusai mama ejai Abisalom, kotema Abisalom ŋes atiar, “Ener Akitopel kwaŋin: kiswamai kereka kwape eneria ŋesi? Arai mere kwaŋin, kiner ijo.” </span></span><span data-usfm="2SA.17.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kotema Kusai Abisalom atiar, “Akiro nuener Akitopel apak kana mam ejokuka.” </span></span><span data-usfm="2SA.17.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 18:25; Kos 13:8.</span></span><span class="ChapterContent_content__RrUqA"> Bobo da kotema Kusai atiar, “ljeni ijo papakon ka ituŋake, ebe eraas lukagogoŋok, enyunyurasi kotauonokec, kwape adubu naedemaritai ludidikike kais: erai papakon ekaijot, mam eperete kituŋa. </span></span><span data-usfm="2SA.17.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Koany, eŋopit ŋesi kwape kwana kaipany, arai kaibois ace: kosodi kanen, naegeuniata ice kakesi aibiror, ŋin yenepupi ŋun etemari ebe, ‘Ejai earit otuŋa luetupito Abisalom.’ </span></span><span data-usfm="2SA.17.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Ŋol da loetitiŋ, loesubit etauke bala etau loka eŋatuny, ipirisiar piris; naarai ejeni Isirael kere ebe egogoŋ papakon, ka ŋul da luejaas kaŋes eraas ituŋa lukatitiŋiok. </span></span><span data-usfm="2SA.17.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 22:17.</span></span><span class="ChapterContent_content__RrUqA"> Konye eoŋ kabala jo ebe kotukokin Isirael kere mama ijai, anyoun koDan kiton Beerseba, kwape asiŋe naejai kariri naka aŋolol kaipues: kolot ijo da elopet ojie. </span></span><span data-usfm="2SA.17.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kwaŋin kidolokini oni ŋes kaibois neetakanunia, kidoikini ŋes kwape edoioto akopyo kwap: mam kinyeini kaŋes ka ituŋa kere luejaas kaŋes ‘karaida idiopet. </span></span><span data-usfm="2SA.17.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Bobo da, arai keloma ore, ŋes konyet eyauniata Isirael kere aunoi ore ŋol, kiriari ŋes ocor, aitodol naemameunia alicait adiopet kaŋina.” </span></span><span data-usfm="2SA.17.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 15:31,34; Sab 9:15.</span></span><span class="ChapterContent_content__RrUqA"> Kotema Abisalom ka ituŋa kere luka Isirael atiar, “Ainerun naka Kusai Earikit eteleka ainerun naka Akitopel.” Naarai etemoki EJAKAIT aitapalun ainerun naejok naka Akitopel, tetere eyauni EJAKAIT aronis mama ejai Abisalom,</span></span></div><div class="ChapterContent_p__dVKHb"><span data-usfm="2SA.17.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kosodi Kusai atemar Sadok ka Abiatar isasedotin atiar, “Kotema Akitopel kwana kwana mama ejai Abisalom ka imakio luka Isirael: kasodi eoŋ da atemar kwana kwana. </span></span><span data-usfm="2SA.17.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Aso do kijuka atipet, kolimokis Daudi ebe, ‘Sirikiper kakuare kana kaneedokarere amodiŋ, konye kotuboros cut; kinyek ekabaka ailikorio, ka ituŋa kere luejaas kaŋes.’’’ </span></span><span data-usfm="2SA.17.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 15:27,36; Yos 2:4; 15:7; 1 Ika 1:9.</span></span><span class="ChapterContent_content__RrUqA"> Kiboioto Yonatan ka Akimaas En-rogel; kolosenenei akejaanakinan alimonokin kes; koloto kesi kolimokis ekabaka Daudi: naarai mam akotos ituŋa aanyun kes elomarete ore. </span></span><span data-usfm="2SA.17.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 3:16; 16:5.</span></span><span class="ChapterContent_content__RrUqA"> Konye koany esapat kes, kolimok Abisalom: kiwonyasi kesi kere iarei, kopotu Bakurim togo loka etuŋanan lokejai atan alaroke; kijesaros toma. </span></span><span data-usfm="2SA.17.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 2:6.</span></span><span class="ChapterContent_content__RrUqA"> Kolem aberu arapetait kopesik da aituk naka atan, koloik akima nuicomom kujuke; mam akirot abu kojenun. </span></span><span data-usfm="2SA.17.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 1:19; Yos 2:4; 1 Sam 19:14-17; 21:2.</span></span><span class="ChapterContent_content__RrUqA"> Kopotu ikejaanakinak luka Abisalom mama ejai aberu togo; kotemasi atiar, “Alu bo Akimaas ka Yonatan?” Kotema aberu kes atiar, “Atuboros kaguurut naka akipi.” Kemoata kes, mam apotu kodumutu, koboŋosi Yerusalem. </span></span><span data-usfm="2SA.17.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodi kanen, kedaut alosit, kodokut kesi katan, koloto kolimokis ekabaka Daudi; kotemasi kesi Daudi atiar, “Konyoutu, kiwonyasi kotuboros kakipi: naarai eneru Akitopel kwana aluikin yes.” </span></span><span data-usfm="2SA.17.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi Daudi anyoun, ka ituŋa kere luajaas kaŋes, kotuboros koYorodan: kiwala akwap emamei ediopet kakesi loabu kokurwok atubor Yorodan.</span></span></div><div class="ChapterContent_p__dVKHb"><span data-usfm="2SA.17.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 15:12; 2 Ika 20:1; 1 Sam 31:4,5; Sab 55:23; Yob 31:3; Mat 27:5.  </span></span><span class="ChapterContent_content__RrUqA"> Keanyu Akitopel ebe mam ainerunike atupitai, kopetanak lupetan asigiriake, konyou, kolot obukec, oreke, kitemonok eketogo, komiedakin; kotwana, konukai kates naka papake.</span></span></div><div class="ChapterContent_p__dVKHb"><span data-usfm="2SA.17.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Age 32:2; Yos 13:26; 2 Sam 2:8.  </span></span><span class="ChapterContent_content__RrUqA"> Kosodi Daudi abunore Makanaim. Kotubor Abisalom ko Yorodan, ŋes ka ituŋa kere luka Isirael. </span></span><span data-usfm="2SA.17.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kodakak Abisalom Amasa ayait ajore aibois naka Yoab. Kerai Amasa okoku loka etuŋanan, ekekiror Itira loka Isirael, loalomari mama ejai Abigal akoku naka Nakas, inac naka Seruia totoke ka Yoab. </span></span><span data-usfm="2SA.17.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kidukuroto Isirael ka Abisalom akwap naka Gilead,</span></span></div><div class="ChapterContent_p__dVKHb"><span data-usfm="2SA.17.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.17.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 11:1; 2 Sam 10:1; 12:30; Esr 2:61; 2 Sam 9:4; 19:31,32; 1 Ika 2:7.  </span></span><span class="ChapterContent_content__RrUqA"> Kosodi kanen, kebu Daudi Makanaim, apotu Sobi okoku loka Nakas loka Raba loka idwe luka Amon, ka Makir okoku loka Amiel loka Lo-debar, ka Barisilai Egileadit loka Rogelim, </span></span><span data-usfm="2SA.17.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 25:18; Awa 11:25; Mat 5:7.</span></span><span class="ChapterContent_content__RrUqA"> Koyaut iitadan, ka abesenin, ka amoti nuka elupe, ka akima, ka esairi, ka akiria, ka imumwa luikaworitai, ka imare, ka epone ece loegelara loka alos, ka ekirididi loikaworitai, </span></span><span data-usfm="2SA.17.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 15:7; Tub 8:4-6; Sab 34:8-10; Awa 21:26; Lim 11:1; Isa 58:7-12; Luk 6:30-36; Rom 12:13.</span></span><span class="ChapterContent_content__RrUqA"> Ka esik, ka akinyet, ka amerekekin, ka ikamonon luka akile lueokito luka aituk, tetere enyamete Daudi ka ituŋa luajaas kaŋes, naarai abalas ebe, “Eriebi eteŋei ituŋa, ilworuna ejakit akur kamodiŋ.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 17<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.17">Learn More About Ebaibuli</a></div>