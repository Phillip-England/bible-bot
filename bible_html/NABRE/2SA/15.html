<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 15</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.15" class="ChapterContent_chapter__uvbXo">
         <div class="ChapterContent_label__R2PLt">15</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.15.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 12:11; 1 Ika 1:5; Awa 11:2; 16:18.  </span></span><span class="ChapterContent_content__RrUqA"> Kosodi kanen kokau kaŋun, kitemonok Abisalom agali ka ibalasin, ka ituŋa akaisakany akerit kiŋarenike. </span></span><span data-usfm="2SA.15.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 1:16.</span></span><span class="ChapterContent_content__RrUqA"> Kodilonokini Abisalom anyoun, kobwoenenei kawai naka erute: kosodi do arai ejai etuŋanan nuewosai nutikibusakinit ayaŋaar mama ejai ekabaka atubokinio, iworouni Abisalom ŋes, kotema atiar, “Lokore kali bo ijo?” Kotema atiar, “Erai ekejaanakinanikon loka adiopet katekerin nuka Isirael.” </span></span><span data-usfm="2SA.15.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 12:2.</span></span><span class="ChapterContent_content__RrUqA"> Kotema Abisalom ŋes atiar, “Koany, ejok akonikiro edolitos da; konye emamei etuŋanan loadakaki ekabaka akiirar jo.” </span></span><span data-usfm="2SA.15.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:29.</span></span><span class="ChapterContent_content__RrUqA"> Bobo da kotema Abisalom atiar, “Arai karai eoŋ ekatubon kakwap, tetere ebuni ŋolituŋanan loewosai arai loejai akirot mamakaŋ, tiatubokini ŋes kotenan!” </span></span><span data-usfm="2SA.15.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 12:2.</span></span><span class="ChapterContent_content__RrUqA"> Kosodi arai kikunyaki ituŋanan aisuded kakonyeneke, korio ŋesi akanike, kikam ŋes, konu. </span></span><span data-usfm="2SA.15.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rom 16:18.</span></span><span class="ChapterContent_content__RrUqA"> Kiswamak Abisalom kwaŋin luka Isirael kere luaponenenete mama ejai ekabaka atubokinio: kwaŋin kiŋala Abisalom itauon luka ituŋa luka Isirael.</span></span></div><div class="ChapterContent_p__dVKHb"><span data-usfm="2SA.15.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.15.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 2:1.  </span></span><span class="ChapterContent_content__RrUqA"> Kosodi ketuboros ikar akaisaoŋon,</span><span class="ChapterContent_note__YlDW0"><span class="ChapterContent_label__R2PLt">#</span><span class="ChapterContent_body__O3qjr"><span class="ChapterContent_fr__0KsID">15:7 </span><span class="ft">Eomitos icetuva ebe erai aibucaret; tieraas ikar iwouon.</span></span></span><span class="ChapterContent_content__RrUqA"> kotema Abisalom ekabaka atiar, “Keŋaiŋait, kisiikinai kalot aitae aiyapositika naeyapoikinit EJAKAIT, koKeburon. </span></span><span data-usfm="2SA.15.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 16:2; Age 28:20; 1 Sam 1:11; Sab 56:12; 2 Sam 13:38; 14:23,32.</span></span><span class="ChapterContent_content__RrUqA"> Naarai kiyapo ekejaanakinanikon aiyaposit naajaar Gesur koSuria ebe, ‘Arai keenyaka EJAKAIT eoŋ bobo Yerusalem, kasodi aijaanakin EJAKAIT.’’’ </span></span><span data-usfm="2SA.15.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Kotema ekabaka ŋes atiar, “Kolot inapakina.” Konyou ŋesi, kolot Keburon, </span></span><span data-usfm="2SA.15.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Konye kijuka Abisalom ikarotak anatar atekerin kere nuka Isirael ebe, “Naiirariata eporoto loka arupepe, itemarete ebe, ‘Abisalom ŋes ekabaka koKeburon.’’’ </span></span><span data-usfm="2SA.15.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 9:13; 16:3,5; Age 20:5; Awa 14:15; Mat 10:16; Rom 16:18,19.</span></span><span class="ChapterContent_content__RrUqA"> Koloto ituŋa akwat aarei nepepe ka Abisalom anyoun koYerusalem, luanyaritai, lualosete kitenara itauonokec; komam ejenete idiobore. </span></span><span data-usfm="2SA.15.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 41:9; 55:12; Mik 7:5,6; Yos 15:51; Sab 3:1; 43:5.</span></span><span class="ChapterContent_content__RrUqA"> Naainakinia Abisalom asuban, abu konyarau Akitopel Egilonit, ekapetan akiro nuka Daudi, anyoun koreke, ŋes Gilo. Kogogoŋ aitemokinet nakaiyeiyea; naarai kiyatanakinos ituŋa duc mama ejai Abisalom, </span></span><span data-usfm="2SA.15.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:3.</span></span><span class="ChapterContent_content__RrUqA"> Kobu ekiyakia mama ejai Daudi, kobala ebe, “Atupasi itauon luka ituŋa luka Isirael Abisalom.” </span></span><span data-usfm="2SA.15.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:9.</span></span><span class="ChapterContent_content__RrUqA"> Kotema Daudi ikejaanakinakake kere luajaas kaŋes koYerusalem atiar, “Konyoutu, kakera; arai mam kikeri emamei idiopet kaoni yenekui kaneejai Abisalom: kisunyito alosit, kinyek adolokin oni atipet, kayaun aronis, ka aidany lukore kakwanis naka ekileŋ.” </span></span><span data-usfm="2SA.15.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kotemasi ikejaanakinak luka ekabaka atiar, “Koany, itemonokino ikonikejaanakinak aswam kere nueseuni ejakaitika ekabaka.” </span></span><span data-usfm="2SA.15.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 12:11; 16:21; 20:3.</span></span><span class="ChapterContent_content__RrUqA"> Koloma ekabaka, kotupito lukokaleke kere. Kinyek ekabaka aŋor atomon nuaraas abusian aidar etogo. </span></span><span data-usfm="2SA.15.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Koloma ekabaka, kotupito ituŋa kere; kobwout koBet-merak, </span></span><span data-usfm="2SA.15.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 8:18.</span></span><span class="ChapterContent_content__RrUqA"> Kotubonoros ikekejaanakinak kere kamakeŋ; Ikeretin kere, Ipeletin kere, ka Igitin kere, ituŋa akwat akanykape luatupito ŋes anyoun koGat, apotu kesi kotubonoros kakonyen nuka ekabaka.</span></span></div><div class="ChapterContent_p__dVKHb"><span data-usfm="2SA.15.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.15.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 18:2.  </span></span><span class="ChapterContent_content__RrUqA"> Kosodi ekabaka atemar Itai Egitit atiar, “Inyo bo kiupar ijo kasio?</span></span></div><div class="ChapterContent_p__dVKHb"><span data-usfm="2SA.15.19" class="ChapterContent_verse__57FIw"><span class="ChapterContent_content__RrUqA">Koboŋo, kiboioto kekabaka: naarai irai ijo emoit, ido loitwobositai; kobono aiboisikon, </span></span><span data-usfm="2SA.15.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 23:13.</span></span><span class="ChapterContent_content__RrUqA"> Naarai napebian ibuni ijo, tikesirimi lolo jo kasio, naarai alosi neapedori? Koboŋo ijo, kinyaka da ikoniinacan; kojaenena aitim ka abeit kajo,” </span></span><span data-usfm="2SA.15.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 1:16; 1 Sam 20:3; 2 Ika 2:2-6; Awa 17:17.</span></span><span class="ChapterContent_content__RrUqA"> Koboŋok Itai ekabaka atiar, “Kwape ejaria EJAKAIT, kwape ejaria da ekajakait ekabaka, abeit kaibois neejai ekajakait ekabaka, arai kanuka atwanare arai kanuka aijar, nepenen da ejaenena ekonikejaanakinan.” </span></span><span data-usfm="2SA.15.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kotema Daudi Itai atiar, “Kolot, kotubor.’ Kotubor Itai Bgitit, ka ituŋake kere, ka ludidik kere luajaas kaŋes, </span></span><span data-usfm="2SA.15.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:37; 2 Siit 30:14; Yok 18:1; 2 Sam 16:2; Mat 3:1-3.</span></span><span class="ChapterContent_content__RrUqA"> Komonya lukakwap kere keporoto kaloepol, kotubonoros ituŋa kere: kotubor ekabaka da kaguurut Kiduron, kotuboros ituŋa kere, kobeata erot loka amodiŋ.</span></span></div><div class="ChapterContent_p__dVKHb"><span data-usfm="2SA.15.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.15.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 4:15.  </span></span><span class="ChapterContent_content__RrUqA"> Ido koany, kobu Abiatar, kobu Sadok da, ka Ilebin kere, edakito asaduku naka aitutuket naka Edeke; kosipokis asaduku naka Edeke kwap, aitodol neadaunotor ituŋa kere alomun kore, </span></span><span data-usfm="2SA.15.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 43:3; 2 Sam 6:17.</span></span><span class="ChapterContent_content__RrUqA"> Kotema ekabaka Sadok atiar, “Kinyaka asaduku naka Edeke ore: arai kadum asianut kakonye nuka EJAKAIT, kenyakuni ŋesi eoŋ bobo, ketodikini ŋesi eoŋ asaduku ka aiboisike da. </span></span><span data-usfm="2SA.15.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 14:8; 2 Sam 22:20; 1 Ika 10:9; 2 Siit 9:8; Isa 62:4; 1 Sam 3:18.</span></span><span class="ChapterContent_content__RrUqA"> Konye arai kiner ŋesi kwanata ebe, ‘Mam eoŋ kesiyalamikinit jo’; koany, eoŋ lo, keswamak ŋesi eoŋ kwape itojokitor.” </span></span><span data-usfm="2SA.15.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 24:11; 1 Sam 9:9.</span></span><span class="ChapterContent_content__RrUqA"> Kotema da ekabaka Sadok esasedoti atiar, “Mere jo ekadwaran? Koboŋo ore inapakina, ijo ka Abiatar, ka odwekus iarei kayes, Akimaas okokukon, ka Yonatan okoku loka Abiatar. </span></span><span data-usfm="2SA.15.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Koany, edareuni kaneedokarere amodiŋ, aitodol naijukunia ijo aitejenun eoŋ akiro.” </span></span><span data-usfm="2SA.15.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Aso kodakasi bobo Sadok ka Abiatar asaduku naka Edeke kinyakasi Yerusalem: kiboioto kaŋina.</span></span></div><div class="ChapterContent_p__dVKHb"><span data-usfm="2SA.15.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.15.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sek 14:4; Mat 21:1; Luk 19:20; Asw 1:12; Est 6:12; Isa 20:2; Yer 14:3; Sab 126:6; Mat 5:4; Rom 12:15.  </span></span><span class="ChapterContent_content__RrUqA"> Kodoka Daudi kaneedokanarere moru loka Iseitun, komonyi edoki; kimukite akouke, kolot komam enapit amuk; ituŋa kere da luajaas kaŋes kimukite ŋinituŋanan akouke, kodokasi, komonyete edokete. </span></span><span data-usfm="2SA.15.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 3:1; 55:12; 2 Sam 16:23.</span></span><span class="ChapterContent_content__RrUqA"> Kolimokinai Daudi ebe, “Ejai Akitopel toma iketemonokinok lukaiyeiyea ka Abisalom.” Kotema Daudi atiar, “Wu EJAKAIT, keŋaiŋait, kibelok ainerun naka Akitopel araun abaŋaanut.”</span></span></div><div class="ChapterContent_p__dVKHb"><span data-usfm="2SA.15.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.15.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 1:2; 13:9.  </span></span><span class="ChapterContent_content__RrUqA"> Kosodi kanen, kedol Daudi kuju moru neemaenenere Edeke, koany, kobu Kusai Earikit airiamakin kaŋes, kocili! ekootike, kojaas alup akouke. </span></span><span data-usfm="2SA.15.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:35.</span></span><span class="ChapterContent_content__RrUqA"> Kotema Daudi ŋes atiar, “Arai kiupa keoŋ, iraun ijo lokilaŋirikini eoŋ: </span></span><span data-usfm="2SA.15.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Konye arai kiboŋo ijo ore, ilimokini Abisalom ebe, ‘Araun eoŋ ekonikejaanakinan, wu ekabaka; kwape kolo karaar ekejaanakinan loka papakon, kwana da araun ekonikejaanakinan’: ŋes konyet itapalaunia ainerun naka Akitopel kanukaŋ. </span></span><span data-usfm="2SA.15.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Mam kereka ijaas kaSadok ka Abiatar isasedotin kaŋina? Aso do, akiro kere nuipupuni kotogo loka ekabaka ilimokini Sadok ka Abiatar isasedotin. </span></span><span data-usfm="2SA.15.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Koany, ejaas kes ŋina kodwekec iarei, Akimaas okoku loka Sadok, ka Yonatan okoku loka Abiatar; iyakuunete kes kakiro kere nuipupunete.” </span></span><span data-usfm="2SA.15.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 16:15,16; 1 Siit 27:33; Awa 17:17.</span></span><span class="ChapterContent_content__RrUqA"> Aso koloma Kusai opapero loka Daudi ore; koloma Abisalom da Yerusalem.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 15<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.15">Learn More About Ebaibuli</a></div>