<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 3</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.3" class="ChapterContent_chapter__uvbXo">
         <div class="ChapterContent_label__R2PLt">3</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.3.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 46:9; Isa 2:4; Mik 4:3; Mat 10:35,36; Gal 5:17; Pes 6:12.  </span></span><span class="ChapterContent_content__RrUqA"> Kojai ejie apak naepol kidiŋ kekek loka Saul ka ekek loka Daudi: kiyatanakin Daudi agogoŋor, konye kiyatanakin ekek loka Saul anonokiar.</span></span></div><div class="ChapterContent_p__dVKHb"><span data-usfm="2SA.3.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 3:1; 1 Sam 25:43.  </span></span><span class="ChapterContent_content__RrUqA"> Aponi kourikinai Daudi odwe koKeburon: ekiyaike ŋes Aminon, loka Akinoam Ayesereelit: </span></span><span data-usfm="2SA.3.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 13:37; 1 Sam 27:8.</span></span><span class="ChapterContent_content__RrUqA"> Lokiareitike, Kileab, loka Abigail aberu kolo naka Nabal Akaramelit; lokiwuniet, Abisalom okoku loka Maaka akoku naka Talumai ekabaka loka Gesur; </span></span><span data-usfm="2SA.3.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 1:5; 2:13-25.</span></span><span class="ChapterContent_content__RrUqA"> Lokiwononet, Adoniya okoku loka Kagit; lokikanyet, Sepatia okoku loka Abital; </span></span><span data-usfm="2SA.3.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Lokikanyetekape, Itiream, loka Egula aberu naka Daudi. Aponi ŋul kourikinai Daudi koKeburon.</span></span></div><div class="ChapterContent_p__dVKHb"><span data-usfm="2SA.3.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 2:8,9; 2 Siit 25:8.  </span></span><span class="ChapterContent_content__RrUqA"> Kosodi kanen, kapak naajaar ejie kidiŋ kekek loka Saul ka ekek loka Daudi, kogogoŋor Abiner kokek loka Saul. </span></span><span data-usfm="2SA.3.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 21:8,10.</span></span><span class="ChapterContent_content__RrUqA"> Ajai Saul abusiat, ekekiror Risipa, akoku naka Aia: kotema Is-boset Abiner atiar, “Kanukinyo ilomaria ijo mama ejai abusiat naka papaka?” </span></span><span data-usfm="2SA.3.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 23:18; 1 Sam 24:15; 2 Sam 16:9.</span></span><span class="ChapterContent_content__RrUqA"> Konyunyurikin Abiner noi kakiro nuka Is-boset, kotema atiar, “Arai eoŋ akou naka ekiŋok loka Yuda? Etodik lolo eoŋ asianut ekek loka Saul papakon, iinacanake ka ipaperoke, mam kejaikinit jo akan naka Daudi, konye kilimit eoŋ lolo kakirot naka aberu. </span></span><span data-usfm="2SA.3.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 15:28; 16:1,12; 1 Siit 12:23; Rus 1:17; 1 Ika 19:2; Sab 78:70; 89:19,20; Asw 13:22.</span></span><span class="ChapterContent_content__RrUqA"> Kiswamak Edeke Abiner kwaŋin ka adepar da, arai, kwape eyapoikinia EJAKAIT Daudi, mam eoŋ eswamakini ŋes kwaŋin. </span></span><span data-usfm="2SA.3.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:1; 2 Sam 17:11; 1 Ika 4:25.</span></span><span class="ChapterContent_content__RrUqA"> Aijul ajakanut alemar kokek loka Saul, ka asipokin ajakanut naka Daudi airum Isirael, ka Yuda, anyoun koDan kiton Beer-seba.” </span></span><span data-usfm="2SA.3.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Mam abu kopedo aboŋokin Abiner adiopekirot, naarai akuriana ŋes.</span></span></div><div class="ChapterContent_p__dVKHb"><span data-usfm="2SA.3.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kijuka Abiner ikiyakia kokirorike mama ejai Daudi, kotema ebe, “Nakaŋai akwap? “ebe da, “Kitutuk keoŋ, ido koany, kojaun akanika kajo, aibelokin Isirael kere mamakon.” </span></span><span data-usfm="2SA.3.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 43:3; 44:23,26; 1 Sam 18:20.</span></span><span class="ChapterContent_content__RrUqA"> Kotema atiar, “Ejok; etutuki eoŋ kajo: konye akoto ibore idiopet kamakon, ŋes yenita, mam ianyuni akonyeneka, dimarai kisiau ber ayaun Mikal akoku naka Saul, naibunio aanyun eoŋ.” </span></span><span data-usfm="2SA.3.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 18:25,27.</span></span><span class="ChapterContent_content__RrUqA"> Kijuka Daudi ikiyakia mama ejai Is-boset okoku loka Saul kotema ebe, “Koinakinai Mikal akaberu, naesinerit eoŋ kamunyin akwatat nuka ekiliokane loka Ipilisitian.” </span></span><span data-usfm="2SA.3.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kiyakia Is-boset, kodemu ŋes kama kokilenike, ŋes Palutiel okoku loka Lais. </span></span><span data-usfm="2SA.3.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:16.</span></span><span class="ChapterContent_content__RrUqA"> Kouparos okilenike kaŋes, kolosi emonyi, kotupite ŋes kiton Bakurim, Kosodi Abiner atemar ŋes atiar, “Ape, koboŋo.” Kosodi ŋesi aboŋor,</span></span></div><div class="ChapterContent_p__dVKHb"><span data-usfm="2SA.3.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Abu Abiner kinerunito kimakio luka Isirael ebe, “Imootos yesi kolo Daudi araun ekabakakus: </span></span><span data-usfm="2SA.3.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Aso do kiswamata: naarai abu EJAKAIT kiner nuka Daudi ebe, ‘Kakan naka ekakejaanakinan Daudi etajari ikatuŋa Isirael kakan naka Ipilisitian, kakan da naka lukasurupokec kere.’’’ </span></span><span data-usfm="2SA.3.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Siit 12:29.</span></span><span class="ChapterContent_content__RrUqA"> Kiner da Abiner kaki nuka Benyamin: kolot da Abiner einer kaki nuka Daudi koKeburon kere nukitojokit Isirael, ka ekek kere loka Benyamin.</span></span></div><div class="ChapterContent_p__dVKHb"><span data-usfm="2SA.3.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kobu Abiner mama ejai Daudi Keburon, koupas kituŋa akaisaarei, Kipoik Daudi Abiner ka ituŋa luajaas kaŋes epucit. </span></span><span data-usfm="2SA.3.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 14:26; 1 Ika 11:37; Sab 20:4.</span></span><span class="ChapterContent_content__RrUqA"> Kotema Abiner Daudi atiar, “Anyouni kalot, atukonokini Isirael kere mama ejai ejakaitika ekabaka, kitutukoto kajo, kirum ijo kere luipuda ekonitau.” Kotwar Daudi Abiner; kolot inapakina.</span></span></div><div class="ChapterContent_p__dVKHb"><span data-usfm="2SA.3.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Ido koany, apotu ikejaanakinak luka Daudi ka Yoab koboŋut kaiŋat, koyaut luaŋatunitai luipu kakes: konye mam Abiner ajai kaDaudi Keburon; paarai atwarit ŋes, alot inapakina. </span></span><span data-usfm="2SA.3.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kedol Yoab ka ajore kere naajai kaŋes, kolimokis Yoab ebe, “Abu Abiner okoku loka Ner, mama ejai ekabaka, atwar ŋes, alot inapakina.” </span></span><span data-usfm="2SA.3.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">Kosodi Yoab abunore mama ejai ekabaka, kotema atiar, “Iswama anyoika? Koany, abu Abiner mama ijai; kanukinyo itwaria ŋes ido alot cut? </span></span><span data-usfm="2SA.3.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Mar 27:17; Ikis 28:6; 1 Sam 29:6; Sab 121:8; Isa 37:28.</span></span><span class="ChapterContent_content__RrUqA"> ŋjeni ijo Abiner okoku loka Ner, abu ŋesi aiŋal jo, ajenun akonilomun ka akonilomar, ajenun da kere nuiswamai.”</span></span></div><div class="ChapterContent_p__dVKHb"><span data-usfm="2SA.3.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kelom Yoab kaneajai Daudi, kijuka ikiyakia atupakin Abiner, kinyakutu ŋes katan naka Sira: konye mam Daudi ajeni. </span></span><span data-usfm="2SA.3.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:5; 2 Sam 20:9,10; Age 4:8; 2 Sam 2:23; 4:6.</span></span><span class="ChapterContent_content__RrUqA"> Keboŋ Abiner Keburon, koyaŋa Yoab ŋes awai kidiŋ orute einer kaŋes kaiyeiyea, kicum ŋes akoik kanen, kotwana, kanuka aokot nuka onaeeke Asakel. </span></span><span data-usfm="2SA.3.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kokau kiira Daudi, kotema atiar, “Mam nukabeikinete eoŋ ka ajakanutuka kakonyen nuka EJAKAIT ikar kere kaokot nuka Abiner okoku loka Ner: </span></span><span data-usfm="2SA.3.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 9:54-57; 1 Ika 2:32,33; Sab 7:11,16; 94:22,23; Awa 2:22; 5:22; Leb 15:2.</span></span><span class="ChapterContent_content__RrUqA"> Kobeikis akou naka Yoab, ka ekek kere loka papake: kinyek akurwokin ajaun kokek loka Yoab, yenelelei, arai yenikatapon, arai yenegoŋakina obela, arai yeniketwani kekileŋ, arai yenekadit atap.” </span></span><span data-usfm="2SA.3.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 2:23.</span></span><span class="ChapterContent_content__RrUqA"> Kwaŋin koara Yoab ka onaceke Abisai Abiner, naarai abu koar onacekec Asakel koGibeon kojie.</span></span></div><div class="ChapterContent_p__dVKHb"><span data-usfm="2SA.3.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 1:2,11; Yos 7:6; Tub 11:35; 2 Ika 19:1; Age 37:34; Yob 16:15; Yok 1:8.  </span></span><span class="ChapterContent_content__RrUqA"> Kotema Daudi Yoab ka ituŋa kere luajaas kaŋes atiar, “Koeila anapitokus, kocna epuko, kibworo Abiner.” Kotupa ekabaka Daudi asaduku naadakitere lokatwan, </span></span><span data-usfm="2SA.3.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 31:4; 2 Sam 1:12; 18:33; Awa 24:17.</span></span><span class="ChapterContent_content__RrUqA"> Kidaikis Abiner Keburon: kodelo ekabaka, komony kates naka Abiner: komonyata ituŋa kere. </span></span><span data-usfm="2SA.3.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 13:13; Lim 2:15,16.</span></span><span class="ChapterContent_content__RrUqA"> Kokuudian ekabaka kanuka Abiner, kotema atiar,</span></span></div><div class="ChapterContent_q1__wjdiM"><span data-usfm="2SA.3.33" class="ChapterContent_verse__57FIw"><span class="ChapterContent_content__RrUqA">“Ibusakinit kereka Abiner atwanare kwape ketwania lobaŋ?</span></span></div><div class="ChapterContent_q1__wjdiM"><span data-usfm="2SA.3.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.3.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Mam akonikanin aenen,</span></span></div><div class="ChapterContent_q1__wjdiM"><span data-usfm="2SA.3.34" class="ChapterContent_verse__57FIw"><span class="ChapterContent_content__RrUqA">Karaida akejekon aenen kirikoi:</span></span></div><div class="ChapterContent_q1__wjdiM"><span data-usfm="2SA.3.34" class="ChapterContent_verse__57FIw"><span class="ChapterContent_content__RrUqA">Kwape ibirokinor etuŋanan kakonyen nuka idwe luka lumam adolit,</span></span></div><div class="ChapterContent_q1__wjdiM"><span data-usfm="2SA.3.34" class="ChapterContent_verse__57FIw"><span class="ChapterContent_content__RrUqA">Ibu ijo kibiror kwaŋin.”</span></span></div><div class="ChapterContent_m__3AINJ"><span data-usfm="2SA.3.34" class="ChapterContent_verse__57FIw"><span class="ChapterContent_content__RrUqA">Komonyata ituŋa kere bobo kanukeŋ, </span></span><span data-usfm="2SA.3.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 12:17; Yer 16:7; Rus 1:17; 2 Sam 1:12.</span></span><span class="ChapterContent_content__RrUqA"> Kopotu ituŋa kere kimaimata Daudi ainyam atap koriŋa apaaran edauna: konye kiyapo Daudi kotema atiar, “Keswamak Edeke eoŋ kwaŋin ka adepar da, arai keir atap arai icebore kere aitodol naelomaria akoloŋ.” </span></span><span data-usfm="2SA.3.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kopuput ituŋa kere, kitojokata: kwape kitojokiata ituŋa kere nueswamaenenei ekabaka. </span></span><span data-usfm="2SA.3.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Kojenut ituŋa kere ka Isirael kere kapaaran kaŋin ebe mam arai akirot naka ekabaka aiar Abiner okoku loka Ner. </span></span><span data-usfm="2SA.3.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Kotema ekabaka ikejaanakinakake atiar, “Mam ijenete ebe ebiror ekapolon ido loajenikina koIsirael lolo? </span></span><span data-usfm="2SA.3.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:7,13; 1 Ika 2:5,6,33,34; Sab 28:4; 62:12; 2 Tim 4:14.</span></span><span class="ChapterContent_content__RrUqA"> Eoŋ da lolo anonok, karaida arai ekabaka loenyonyoikina akinyet; ketelekarito eoŋ ituŋa lu odwe luka Seruia kagogoŋ: korop EJAKAIT lokeswaman aronis kwape ejaar aronisike.”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 3<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.3">Learn More About Ebaibuli</a></div>