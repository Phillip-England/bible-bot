<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Kimar Daudi ituŋa lukejaas kaŋes, kodakanak ijaka luka ilukumin ka ijaka luka akwat. </span></span><span data-usfm="2SA.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 15:19.</span></span><span class="ChapterContent_content__RrUqA"> Kijuka Daudi ituŋa korioŋeta iuni, ediopet akan naka Yoab, ediopet akan naka Abisai okoku loka Seruia, onace loka Yoab, ka ediopet da akan naka Itai Egitit. Kobala ekabaka ituŋa ebe, “Eoŋ da elopet kiupar kayes ojie.” </span></span><span data-usfm="2SA.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 21:17.</span></span><span class="ChapterContent_content__RrUqA"> Konye kobalas ituŋa ebe, “Mam jo ilosi: naarai kiiker isio mam kipodoi: karaida ketwana atutubetekosi, mam kipodoi: konye jo iriakas kasio ilukumin itomon: aso tiejok jo asalakin ore ikapakina ayuun sio.” </span></span><span data-usfm="2SA.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">Kotema ekabaka kes atiar, “Nuitojokata yesi, kes eswamai eoŋ da.” Kobwo ekabaka kawai kerute, kolomete ituŋa kere kakwat ka ilukumin. </span></span><span data-usfm="2SA.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kicorak ekabaka Yoab ka Abisai ka Itai kinera atiar, “Kiyamuyamut etelepat kanukaŋ, ŋes Abisalom.” Kiirasi ituŋa kere naeeorakinia ekabaka ijaka kere akiro nuka Abisalom.</span></span></div><div class="ChapterContent_p__dVKHb"><span data-usfm="2SA.18.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yos 17:15,18.  </span></span><span class="ChapterContent_content__RrUqA"> Kosodete kolomasi ituŋa ais ejie ka Isirael; kojau ejie amagoro naka Epuraim. </span></span><span data-usfm="2SA.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 11:21.</span></span><span class="ChapterContent_content__RrUqA"> Kipikoroi kaŋina ituŋa luka Isirael kakonyen nuka ikejaanakinak luka Daudi, kojau aario naepol kapaaran kaŋin naka ituŋa ilukumin akwat aarei. </span></span><span data-usfm="2SA.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Naarai kaŋina abu ejie kisiarakin akwap kere: koar amagoro ituŋa luipu kapaaran kaŋin aitelekarit lukeari ekileŋ.</span></span></div><div class="ChapterContent_p__dVKHb"><span data-usfm="2SA.18.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 14:26; 17:23; Yob 18:5-14; Mat 27:5; 1 Kor 11:14.  </span></span><span class="ChapterContent_content__RrUqA"> Koturiaikin Abisalom ikejaanakinak luka Daudi. Kibwanenite Abisalom ekenyubu, kitor enyubu kwap katenun nuetumito nuka ekum loepol, kikamakin akou okum, kijeko kokidiŋ akuj ka akwap: korasite enyubu lokibwanenit kinareŋ, </span></span><span data-usfm="2SA.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Kojai etuŋanan lokeanyuni, kolimok Yoab kinera atiar, “Koany, abu kaany Abisalom ijekokino okum.” </span></span><span data-usfm="2SA.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kotema Yoab etuŋanan lokelimokini atiar, “Koany, ibu ijo koany, kanukinyo kigirio aibirun ŋes kwap? Eoŋ da tikainak jo atutubeta atomon nuka epuesa ka arukan.” </span></span><span data-usfm="2SA.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kobala etuŋanan Yoab ebe, “Karaida kaainakin atutubeta alukumit nuka epuesa akanika, timam karioo akakan mama ejai okoku loka ekabaka: naarai kipou keirasi kicorakini ekabaka jo ka Abisai ka ltai ebe, ‘Kocoito kereka kinye etuŋanan atiror etelepat Abisalom.’ </span></span><span data-usfm="2SA.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">Konye tikeswama nakaiŋal aiar akeijar (kwabo emamei akirot naibwaio kama ejai ekabaka), asa tikiŋadaar ijo da olopet.” </span></span><span data-usfm="2SA.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Kosodi kotema Yoab atiar,” Mam apedori aitumor kajo kwaŋin.” Kitiŋ ikojoi iuni kakekan, koremio Abisalom otau, eroko ejari kokidiŋ okum. </span></span><span data-usfm="2SA.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Itelepai da itomon lukitiŋenenete lujiis luka Yoab kirigaut kicumucumata Abisalom, koara.</span></span></div><div class="ChapterContent_p__dVKHb"><span data-usfm="2SA.18.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">Kokut Yoab arupepe, koboŋut ituŋa kama kerukitotor Isirael naarai kitikok Yoab ituŋa, </span></span><span data-usfm="2SA.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 7:26; 8:29; Yer 22:18,19; Aku 3:53.</span></span><span class="ChapterContent_content__RrUqA"> Koyaŋaasi Abisalom, kocakakis aipany nakepol kamagoro, kotukokis kujuke atukot naepol noi naka amor: kosodete kokera luka Isirael kere, ŋinituŋanan owemake. </span></span><span data-usfm="2SA.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 14:17; 2 Sam 14:27; Yob 13:12; 18:17,19; Sab 34:16; 109:13; Awa 2:22; Sab 49:11.</span></span><span class="ChapterContent_content__RrUqA"> Ido eroko Abisalom ejari abu kolem epir lokejai aditot naka ekabaka kosipok: naarai enera atiar, “Emamei eoŋ ikoku yeniitununere ekakiror.” Komaik epir ekekiror: ido enyaritai aiitunet naka Abisalom kiton lolo.</span></span></div><div class="ChapterContent_p__dVKHb"><span data-usfm="2SA.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 15:36; 17:17.  </span></span><span class="ChapterContent_content__RrUqA"> Kosodi Akimaas okoku loka Sadok, kobala ebe, “Mere kaker kwape kwana, kaina ekabaka akiro, kwape abu EJAKAIT kitokokolikinio ŋes lukasurupoke.” </span></span><span data-usfm="2SA.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Kobala Yoab ebe, “Mam iyaŋaari akiro lolo, konye iyaŋaari acepaaran; konye lolo mam iyaŋaari akiro, naarai atwana okoku loka ekabaka,” </span></span><span data-usfm="2SA.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Kosodi kobala Yoab Ekusit ebe, “Kolot kolimok ekabaka akiro nuiany ijo.” Kokukokin Ekusit Yoab, kopaari akerit. </span></span><span data-usfm="2SA.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Kosodi Akimaas, okoku loka Sadok, kobala bobo Yoab ebe, “Mam akiro, kisiikinai kaker eoŋ da katupa Ekusit.” Kobala Yoab ebe, “Ikakoku, kanukinyo ikotor ijo akerit, naarai mam ibore yenidumuni kaŋina?” </span></span><span data-usfm="2SA.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Kotema ŋes atiar, “Mam akiro, akeri eoŋ.” Kobala ŋes ebe, “Koker bo.” Kosodi koker Akimaas, kitor Apuuton, kilany Ekusit.</span></span></div><div class="ChapterContent_p__dVKHb"><span data-usfm="2SA.18.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 1:9; 4:13; 2 Sam 13:34; 2 Ika 9:17; Isa 31:6-9.  </span></span><span class="ChapterContent_content__RrUqA"> Kiboie Daudi kokidiŋ orutei iarei; kodoka eketeon kuju orute loka abwas, kiteluo koŋoleŋol, ido koany, ekeruni etuŋanan bon. </span></span><span data-usfm="2SA.18.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Kiworok eketeon kolimok ekabaka. Kobala ekabaka ebe, “Arai erai ediopet, eyaunit akiro.” Kodiŋirir akerun; koeku die. </span></span><span data-usfm="2SA.18.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Kosodi koany eketeon ecetuŋanan loekeruni: konyarau eketeon ekedaran erute, kobala ebe, “Koany, ecetuŋanan loekeruni bon.” Kobala ekabaka ebe, “Eyaunit ŋesi da akiro.” </span></span><span data-usfm="2SA.18.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 1:42.</span></span><span class="ChapterContent_content__RrUqA"> Kotema eketeon atiar, “Aomit eoŋ akerit naka ŋol kaloiŋarenit esubit bala akerit naka Akimaas, okoku loka Sadok.” Kobala ekabaka ebe, “Erai etuŋanan lokajokan, eyaunit akiro nukajokak.”</span></span></div><div class="ChapterContent_p__dVKHb"><span data-usfm="2SA.18.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.18.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">Kiworok Akimaas ekabaka, kotema ŋes atiar, “Yoga.” Kisuded kakonyen nuka ekabaka, kinera atiar, “Kituritete EJAKAIT Ekonideke, loepiko ituŋa lukedakakinete akecekanin ekajakait ekabaka.” </span></span><span data-usfm="2SA.18.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Kobala ekabaka ebe, “Ejai etelepat Abisalom ejok?” Koboŋok Akimaas ebe, “Nakejukunia Yoab ekejaanakinan loka ekabaka, ŋes eoŋ ekonikejaanakinan, abu kaany autaar naepol konye mam abu kajen akiro.” </span></span><span data-usfm="2SA.18.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kobala ekabaka ebe, “Komanu, kobwo kane.” Komanu, kobwo. </span></span><span data-usfm="2SA.18.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 27:2; 55:18.</span></span><span class="ChapterContent_content__RrUqA"> Ido koany, kobu Ekusit; kobala Ekusit ebe, “Ainunit ekajakait ekabaka akiro: naarai kitokokolik lolo EJAKAIT ediŋet loka ŋul kere lukinyoikinete jo.” </span></span><span data-usfm="2SA.18.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Kobala ekabaka Ekusit ebe, “Ejai etelepat Abisalom ejok?” Koboŋok Ekusit ebe, “Lukasurup luka ekaiakait ekabaka ka ŋul kere lukinyoikinete jo aikonakin aronis, ekonakis kwape ejaar etelepat ŋol.” </span></span><span data-usfm="2SA.18.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:4; Awa 10:1; 19:13.</span></span><span class="ChapterContent_content__RrUqA"> Kosodi kiturur noi ekabaka, kodoka togo loejai orute, komony akiyo: napelosi kinera kwanata, ebe, “Wu ikakoku Abisalom, ikakoku, ikakoku Abisalom! Karai gwai eoŋ atwanit kojari ijo, wu Abisalom, ikakoku, ikakoku!”</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.18">Learn More About Ebaibuli</a></div>