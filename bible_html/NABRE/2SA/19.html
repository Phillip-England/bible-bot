<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>2 Samuel 19</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2">
      <div data-usfm="2SA.19" class="ChapterContent_chapter__uvbXo">
         <div class="ChapterContent_label__R2PLt">19</div><div class="ChapterContent_p__dVKHb"><span class="ChapterContent_content__RrUqA">  </span><span data-usfm="2SA.19.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Aponi kolimokinai Yoab ebe, “Koany emonyi ekabaka ekuudiani Abisalom.” </span></span><span data-usfm="2SA.19.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Koluor aipikor aibworo mama ejaas ituŋa kere kapaaran kaŋin: naarai kopuput ituŋa ebakai ebe, “ltururwei ekabaka okokuke.” </span></span><span data-usfm="2SA.19.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Kidaudaununos ituŋa ore kapaaran kaŋin, kwape idaudaunotor ituŋa luirumito ileic naekeriata koile. </span></span><span data-usfm="2SA.19.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 15:30; 1 Sam 4:12; 2 Sam 18:33.</span></span><span class="ChapterContent_content__RrUqA"> Kimuko ekabaka akonyeneke, komony ekabaka keporoto kaloepol ebe, “Wu ikakoku Abisalom, wu Abisalom, ikakoku, ikakoku!” </span></span><span data-usfm="2SA.19.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kobu Yoab togo mama ejai ekabaka, kotema atiar,</span></span></div><div class="ChapterContent_p__dVKHb"><span data-usfm="2SA.19.5" class="ChapterContent_verse__57FIw"><span class="ChapterContent_content__RrUqA">“Itadaka ijo lolo akwes nuka ikejaanakinakakon kere, luapotu kitajarata aijarakon lolo, ka aijar naka ikonidwe lusap ka lupesur, ka aijar naka aŋorokon, ka aijar da naka abusianakon: </span></span><span data-usfm="2SA.19.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Naarai imina ijo lukilaete jo, ilai da lukiminas jo. Naarai ilimo lolo ijo ebe mam ipodo cut ikapolok ka ikejaanakinak; naarai aany eoŋ lolo ebe, arai kejari Abisalom, ka sio da kere katwakito lolo, tiisiyalamikinit ijo noi. </span></span><span data-usfm="2SA.19.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Awa 14:28.</span></span><span class="ChapterContent_content__RrUqA"> Aso do konyou, koloma, kitalaka ikejaanakinakakon: naarai eyapoi alimit EJAKAIT ebe arai mam jo ilomari, emamei etuŋanan loiboiete kajo akuare na: ŋin da erono kamakon adepar aronis kere nakidoikinit jo ageun keiditeukon kiton kwana.” </span></span><span data-usfm="2SA.19.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Rus 4:1; 2 Sam 18:4,24; 2 Ika 14:12; 1 Ika 12:16.</span></span><span class="ChapterContent_content__RrUqA"> Kosodi ekabaka anyoun, kiboikin orute. Aponi kolimokinai ituŋa kere ebe, “Koany, iboikin ekabaka orute.” Kopotu ituŋa kere mama ejai ekabaka,</span></span></div><div class="ChapterContent_p__dVKHb"><span data-usfm="2SA.19.8" class="ChapterContent_verse__57FIw"><span class="ChapterContent_content__RrUqA">Abu Isirael koker ŋinituŋanan owemake. </span></span><span data-usfm="2SA.19.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 5:18; 1 Sam 17:1; 18:1; 2 Sam 15:14.</span></span><span class="ChapterContent_content__RrUqA"> Kopegas ituŋa kere anatar atekerin kere nuka Isirael atiar, “Kilaku ekabaka oni kakan naka lukasurupowok, kitajar oni kakan naka Ipilisitian; kwana da aker anyoun kakwap kaneejai Abisalom. </span></span><span data-usfm="2SA.19.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Atwaniki Abisalom kojie, lokinyonyoikini akinyet ayait oni. Aso do kanukinyo mam yes ilimunioto akirot ainyakun ekabaka?”</span></span></div><div class="ChapterContent_p__dVKHb"><span data-usfm="2SA.19.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.19.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">Kijuka ekabaka Daudi mama ejai Sadok ka Abiatar isasedotin, ebe, “Kolimokis imakio luka Yuda ebe, ‘Kanukinyo iraunotor yesi lukawasia ainyakun ekabaka togoke? Naarai adol akirot naka Isirael kere mama ejai ckabaka, ainyakun ŋes togoke. </span></span><span data-usfm="2SA.19.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 2:23; Tub 9:2; 2 Sam 5:1.</span></span><span class="ChapterContent_content__RrUqA"> Yes ikainacan, yes akoitika, ka akiriŋika; kanukinyo iraunotor yesi lukawasia ainyakun ekabaka?” </span></span><span data-usfm="2SA.19.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 17:25; 1 Siit 2:16,17; 12:18; Rus 1:17; 1 Ika 19:2; 2 Sam 3:29,30; 8:16; 18:14.</span></span><span class="ChapterContent_content__RrUqA"> Kolimokis Amasa da ebe, ‘Mam kereka jo irai akoitika ka akiriŋika? Keswamak Edeke eoŋ kwaŋin ka adepar da, arai mam jo iraun ekapolon loka ajore kakonyeneka tiritir aibois naka Yoab.’’’ </span></span><span data-usfm="2SA.19.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Tub 20:1; Sab 110:2,3; Asw 4:32.</span></span><span class="ChapterContent_content__RrUqA"> Kitukukum itauon luka ituŋa kere luka Yuda, kwape etau loka ediopetuŋanan; kijukasi do mama ejai ekabaka ebe, “Koboŋ, ijo ka ikejaanakinakakon kere.” </span></span><span data-usfm="2SA.19.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Yos 5:9; 1 Sam 11:14,15.</span></span><span class="ChapterContent_content__RrUqA"> Koboŋ ekabaka kobu Yorodan. Kobu Yuda Giligal, alosit airiamakin kekabaka, aikwanun ekabaka koYorodan.Kobu Yuda Giligal, alosit airimakin kekabaka,aikwaŋun ekabaka ko Yorodan.</span></span></div><div class="ChapterContent_p__dVKHb"><span data-usfm="2SA.19.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.19.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 16:5-13; 1 Ika 2:8,36,46.  </span></span><span class="ChapterContent_content__RrUqA"> Kisunya Simei okoku loka Gera, Ebenyamit lokerai loka Bakurim, kodok nepepe kiluŋa luka Yuda airiamakin kekabaka Daudi. </span></span><span data-usfm="2SA.19.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 9:2,10; 16:1,2.</span></span><span class="ChapterContent_content__RrUqA"> Kejaas ituŋa elukumit luka Benyamin kaŋes, ka Siba ekejaanakinan loka etogo loka Saul, ka odweke itomon ka lukany ka ikekejaanakinak akaisaarei kaŋes; kitoroto Yorodan akonyen nuka ekabaka, </span></span><span data-usfm="2SA.19.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kotubor ataker naerisi aikwaŋar ekal loka ekabaka, aswam da nuitojokit ŋesi, Kibirokin Simei okoku loka Gera akonyen nuka ekabaka naatubunor Yorodan. </span></span><span data-usfm="2SA.19.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 22:15; Sab 32:2; Rom 4:6,8; 2 Kor 5:19; 2 Sam 16:5,6; Awa 28:13; Mat 5:25; 2 Sam 13:33.</span></span><span class="ChapterContent_content__RrUqA"> Kotema ŋesi ekabaka atiar, “Kinyek ejakaitika aimarakin eoŋ aronis, sirikiitu da epali lokiswamakin ekejaanakinanikon jo kapaaran naalomaria ejakaitika ekabaka koYerusalem, sirikibwaiki ekabaka ŋun otau, </span></span><span data-usfm="2SA.19.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 16:5.</span></span><span class="ChapterContent_content__RrUqA"> Naarai ejeni ekejaanakinanikon ebe Adiak eoŋ: aso koany, abu eoŋ lolo karau losodit kotogo kere loka Yosep alosit airiamakin kejakaitika ekabaka.” </span></span><span data-usfm="2SA.19.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Any 22:28; 1 Sam 24:6; 26:9; 2 Sam 16:5,7,13; Lim 10:20; Asw 23:5; 2 Pet 2:10,11; Yud 1:8.</span></span><span class="ChapterContent_content__RrUqA"> Konye Koboŋok Abisai okoku loka Seruia ebe, “Mam kereka eario Simei kanu elamia loenyonyoikinit EJAKAIT akinyet?” </span></span><span data-usfm="2SA.19.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Sam 26:8; 2 Sam 16:10; Mat 8:29; 1 Sam 11:13.</span></span><span class="ChapterContent_content__RrUqA"> Kotema Daudi atiar, “Inyoin bo kimariai eoŋ kayes, yes odwe luka Seruia, yes araun lukasurupoka lolo? Eario kereka idiotuŋanan lolo koIsirael? Mam kereka ajeni ebe arai eoŋ lolo ekabaka loka Isirael?” </span></span><span data-usfm="2SA.19.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:8,9,37,46.</span></span><span class="ChapterContent_content__RrUqA"> Kotema ekabaka Simei atiar, “Mam jo itwani.” Kiyapoik ekabaka ŋes.</span></span></div><div class="ChapterContent_p__dVKHb"><span data-usfm="2SA.19.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.19.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 9:1-13; 16:1-4.  </span></span><span class="ChapterContent_content__RrUqA"> Kobu Mepiboset okoku loka Saul airiamakin kekabaka; mam abu kimadite akejeke karaida abarenit epenekike, karaida ailosit igoeneke, ageun kapaaran naalosio ekabaka aitodol apaaran naaboŋunio ŋesi ore inapakina, </span></span><span data-usfm="2SA.19.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 16:17.</span></span><span class="ChapterContent_content__RrUqA"> Kosodi kanen, naabunio ŋesi Yerusalem airiamakin kekabaka, kotema ekabaka ŋes atiar, “Inyo bo kitikokini jo aupar keoŋ, Mepiboset?” </span></span><span data-usfm="2SA.19.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Koboŋok ŋesi ebe, “Ekajakait, wu ekabaka, keŋalaŋal eoŋ ekejaanakinanika; naarai abala ekejaanakinanikon ebe, ‘Kopetanak lupetan asigiria, kebwanen, kauparos kekabaka’; naarai eŋwalit ekejaanakinanikon, </span></span><span data-usfm="2SA.19.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 16:3; Sab 15:3; 63:11; Awa 21:6; 26:28; Yer 9:4,5; 1 Sam 29:9; 2 Sam 14:17,20.</span></span><span class="ChapterContent_content__RrUqA"> Konye abu kosabanak ekejaanakinanikon kaneejai ejakaitika ekabaka; konye erai ejakaitika ekabaka kwape emalaika loka Edeke: aso kiswama nuitojokit ijo. </span></span><span data-usfm="2SA.19.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 9:7-13.</span></span><span class="ChapterContent_content__RrUqA"> Naarai keraas lukokek loka papaka kere kwape lukatwak kakonyen nuka ejakaitika ekabaka: konye ibu ijo kodakak ekejaanakinanikon toma kaŋul luanyamete komesakon. Aso apolou anyoin kijaa keoŋ aiyatakin aimony mama ejai ekabaka?” </span></span><span data-usfm="2SA.19.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Ikis 19:16-21; Sab 82:2; 101:1-8; Awa 29:4.</span></span><span class="ChapterContent_content__RrUqA"> Kotema ekabaka ŋes atiar, “Kanukinyo iyatakinitor einer akirokon? Abala eoŋ ebe, ‘Kotiakata ijo ka Siba alup.’” </span></span><span data-usfm="2SA.19.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Kotema Mepiboset ekabaka atiar, “Eebo, koyana ŋesi kere, naarai abu ekajakait ekabaka togoke inapakina.”</span></span></div><div class="ChapterContent_p__dVKHb"><span data-usfm="2SA.19.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.19.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 17:27-29; 1 Ika 2:7; Esr 2:61; Nek 7:63.  </span></span><span class="ChapterContent_content__RrUqA"> Kobu Barisilai Egileadit koRogelim; kotubor Yorodan kekabaka, aiŋarenikin ŋes koYorodan. </span></span><span data-usfm="2SA.19.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 17:27.</span></span><span class="ChapterContent_content__RrUqA"> Kemojoŋit Barisilai noi, kerai loka ikar akaisakanykauni: abu koinakinite ekabaka inyamat naajaar ŋesi Makanaim; naarai kerai ŋesi etuŋanan loapol noi. </span></span><span data-usfm="2SA.19.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">Kotema ekabaka Barisilai atiar, “Kadokasi keoŋ, ketani eoŋ jo, koYerusalem.” </span></span><span data-usfm="2SA.19.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 47:9; Sab 39:4,5; Yak 4:14.</span></span><span class="ChapterContent_content__RrUqA"> Kotema Barisilai ekabaka atiar, “Imwaasi ai apaarasia nuka ikar luka aijaraka, tape eoŋ kilosi kekabaka Yerusalem? </span></span><span data-usfm="2SA.19.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Sab 90:10; Lim 12:3-6.</span></span><span class="ChapterContent_content__RrUqA"> Arai eoŋ lolo loka ikar akaisakanykauni: apedori kereka atiakun nuejok ka nueroko? Epedori bo ekejaanakinanikon akiir nuanyami ka nuamasi? Apedori bobo akiirar eporoto loka ikiliok lueyeete ka aŋor nueyeete? Aso kanukinyo eraunor ekonikejaanakinan alaŋir mama ejai ekajakait ekabaka? </span></span><span data-usfm="2SA.19.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Edokari bo ekejaanakinanikon Yorodan kekabaka: kanukinyo karopia ekabaka eoŋ keropit loetia nen? </span></span><span data-usfm="2SA.19.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 2:7; Yer 41:7.</span></span><span class="ChapterContent_content__RrUqA"> Keŋaiŋait, kisiik ekonikejaanakinan aboŋor bobo, katwanik oreka, ates naka papaka ka totoka, Konye koany, ekejaanakinanikon Cimukam: kodoka ŋesi kejakaitika ekabaka; kiswamak ŋes nuitojokit ijo.” </span></span><span data-usfm="2SA.19.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Koboŋok ekabaka ebe, “Edokari Cimukam keoŋ, eswamakini ŋes nuitojokit ijo: ŋin da yenikoto ijo kaneajai eoŋ, keswamakini jo ŋin.” </span></span><span data-usfm="2SA.19.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">Age 31:55; 14:19; Any 39:43; Yos 22:6; 1 Sam 2:20.</span></span><span class="ChapterContent_content__RrUqA"> Kodokasi ituŋa kere Yorodan, kodoka ekabaka da; konu ekabaka Barisilai, kilipak ŋes arereŋ; koboŋo ŋesi aiboisike. </span></span><span data-usfm="2SA.19.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Kodoka ekabaka kiton Giligal, kodoka Cimukam kaŋes: apotu ituŋa kere luka Yuda ka atutubet naka ituŋa luka Isirael kitodokut ekabaka.</span></span></div><div class="ChapterContent_p__dVKHb"><span data-usfm="2SA.19.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="2SA.19.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 19:15.  </span></span><span class="ChapterContent_content__RrUqA"> Kosodi koany, kopotu ituŋa kere luka Isirael mama ejai ekabaka, kotemasi ekabaka atiar, “Kanukinyo kekokwarotor iinacanawok ituŋa luka Yuda, aitodokun ekabaka ka lukokaleke Yorodan, ka ituŋa kere luka Daudi kaŋes?” </span></span><span data-usfm="2SA.19.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">2 Sam 19:12; Rus 4:12,18-22; 1 Siit 2:3-15; Sab 78:68,70; Mat 1:1-6.</span></span><span class="ChapterContent_content__RrUqA"> Koboŋokis ituŋa kere luka Yuda ituŋa luka Isirael ebe, “Naarai erai ekabaka lokokekikosi: aso kanukinyo inyunyuratar yesi kakiro kaŋun? Kinyam kereka isio luka ekabaka kere? Kiinak kereka isio adioinakinet?” </span></span><span data-usfm="2SA.19.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">1 Ika 11:30,31; Tub 8:1; 12:1.</span></span><span class="ChapterContent_content__RrUqA"> Koboŋokis ituŋa luka Isirael ituŋa luka Yuda atiar, “Atutubeta atomon nuka ekabaka eraas nukosi, ido kijaa isio kanuipu adepar yes kama kaDaudi: kanukinyo kimwaŋitotor sio, mere ti isio kirai lusodit ainerun ainyakun ekabakawok?” Adedeŋ akiro nuka ituŋa luka Yuda aitelekarit akiro nuka ituŋa luka Isirael.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">2 Samuel 19<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=2SA.19">Learn More About Ebaibuli</a></div>