<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isabulin 37</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2 ChapterContent_bkPSA__fPGJm">
      <div data-usfm="PSA.37" class="ChapterContent_chapter__uvbXo">
         <div class="ChapterContent_label__R2PLt">37</div><div class="ChapterContent_d__OHSpy"><span class="ChapterContent_content__RrUqA">Esabuli loka Daudi.</span></div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="PSA.37.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">Siriyaloŋoŋoenenei kanuka lukeswamak aronis,</span></span></div><div class="ChapterContent_q1__wjdiM"><span data-usfm="PSA.37.1" class="ChapterContent_verse__57FIw"><span class="ChapterContent_content__RrUqA">Sirikokotekit da ŋul luiswamaete numam adolit.</span></span></div><div class="ChapterContent_q1__wjdiM"><span data-usfm="PSA.37.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">Naarai etubio kwape anya,</span></span></div><div class="ChapterContent_q1__wjdiM"><span data-usfm="PSA.37.2" class="ChapterContent_verse__57FIw"><span class="ChapterContent_content__RrUqA">Erinyorete bala amel.</span></span></div><div class="ChapterContent_q1__wjdiM"><span data-usfm="PSA.37.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">Komunonena EJAKAIT, kiswamaenenei nuejok;</span></span></div><div class="ChapterContent_q1__wjdiM"><span data-usfm="PSA.37.3" class="ChapterContent_verse__57FIw"><span class="ChapterContent_content__RrUqA">Kiboienenei kakwap, kotupenenei amunonut.</span></span></div><div class="ChapterContent_q1__wjdiM"><span data-usfm="PSA.37.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 27:10; Eko 2:3; Isa 58:14; 1 Pet 1:8.  </span></span><span class="ChapterContent_content__RrUqA"> Kolakanar kama ejai EJAKAIT;</span></span></div><div class="ChapterContent_q1__wjdiM"><span data-usfm="PSA.37.4" class="ChapterContent_verse__57FIw"><span class="ChapterContent_content__RrUqA">Kiinakini ŋesi da jo nuimiela ekonitau.</span></span></div><div class="ChapterContent_q1__wjdiM"><span data-usfm="PSA.37.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 6:25; 1 Pet 5:7.  </span></span><span class="ChapterContent_content__RrUqA"> Kititiŋik EJAKAIT ekonirot;</span></span></div><div class="ChapterContent_q1__wjdiM"><span data-usfm="PSA.37.5" class="ChapterContent_verse__57FIw"><span class="ChapterContent_content__RrUqA">Komunonena ŋes, itodolenenei ŋesi da.</span></span></div><div class="ChapterContent_q1__wjdiM"><span data-usfm="PSA.37.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 7:9.  </span></span><span class="ChapterContent_content__RrUqA"> Itoduuni akonidolit bala aica,</span></span></div><div class="ChapterContent_q1__wjdiM"><span data-usfm="PSA.37.6" class="ChapterContent_verse__57FIw"><span class="ChapterContent_content__RrUqA">Akoniitub da kwape kidiŋ paaran.</span></span></div><div class="ChapterContent_q1__wjdiM"><span data-usfm="PSA.37.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">Kililiŋ kaneejai EJAKAIT, kidareununei katitiŋikinit; Siriyaloŋoŋoenenei kanuka ŋin yenekeriana korotoke,</span></span></div><div class="ChapterContent_q1__wjdiM"><span data-usfm="PSA.37.7" class="ChapterContent_verse__57FIw"><span class="ChapterContent_content__RrUqA">Kanuka ituŋanan yenitodoli ibotei luka aronis.</span></span></div><div class="ChapterContent_q1__wjdiM"><span data-usfm="PSA.37.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:2; Sab 73:3; Awa 14:29; Pes 4:26; Yak 1:19.  </span></span><span class="ChapterContent_content__RrUqA"> Kinyek anyunyura, kojal adedeŋ;</span></span></div><div class="ChapterContent_q1__wjdiM"><span data-usfm="PSA.37.8" class="ChapterContent_verse__57FIw"><span class="ChapterContent_content__RrUqA">Siriyaloŋoŋoenenei, naarai iriuni ŋin aronis.</span></span></div><div class="ChapterContent_q1__wjdiM"><span data-usfm="PSA.37.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">Naarai egelario luiswamaete nueroko:</span></span></div><div class="ChapterContent_q1__wjdiM"><span data-usfm="PSA.37.9" class="ChapterContent_verse__57FIw"><span class="ChapterContent_content__RrUqA">Konye ŋul luidarito EJAKAIT, kes irumete akwap.</span></span></div><div class="ChapterContent_q1__wjdiM"><span data-usfm="PSA.37.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">Naarai kapak naedit, emameun ikaronon:</span></span></div><div class="ChapterContent_q1__wjdiM"><span data-usfm="PSA.37.10" class="ChapterContent_verse__57FIw"><span class="ChapterContent_content__RrUqA">Eebo, irerei cut akeibois, ido emameun.</span></span></div><div class="ChapterContent_q1__wjdiM"><span data-usfm="PSA.37.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 5:5.  </span></span><span class="ChapterContent_content__RrUqA"> Konye luitasonos irumete akwap;</span></span></div><div class="ChapterContent_q1__wjdiM"><span data-usfm="PSA.37.11" class="ChapterContent_verse__57FIw"><span class="ChapterContent_content__RrUqA">Iyalamanakinos kainapakin naeiliili.</span></span></div><div class="ChapterContent_q1__wjdiM"><span data-usfm="PSA.37.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Ineruni ikaronon aluikin ikadoliton,</span></span></div><div class="ChapterContent_q1__wjdiM"><span data-usfm="PSA.37.12" class="ChapterContent_verse__57FIw"><span class="ChapterContent_content__RrUqA">Ekonyanakinor ŋes ikel.</span></span></div><div class="ChapterContent_q1__wjdiM"><span data-usfm="PSA.37.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Sam 26:10.  </span></span><span class="ChapterContent_content__RrUqA"> Konye ekienar EJAKAIT ikaronon;</span></span></div><div class="ChapterContent_q1__wjdiM"><span data-usfm="PSA.37.13" class="ChapterContent_verse__57FIw"><span class="ChapterContent_content__RrUqA">Naarai eanyuni ebe eapie akepaaran.</span></span></div><div class="ChapterContent_q1__wjdiM"><span data-usfm="PSA.37.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">Autut ikaronok ikileŋa, eketata akabwaikec;</span></span></div><div class="ChapterContent_q1__wjdiM"><span data-usfm="PSA.37.14" class="ChapterContent_verse__57FIw"><span class="ChapterContent_content__RrUqA">Aibirokin yenikican ka yenilwaritoi,</span></span></div><div class="ChapterContent_q1__wjdiM"><span data-usfm="PSA.37.14" class="ChapterContent_verse__57FIw"><span class="ChapterContent_content__RrUqA">Aiar ŋul luitenara korot:</span></span></div><div class="ChapterContent_q1__wjdiM"><span data-usfm="PSA.37.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Icumete ikecekileŋa itauonokec kikulepek,</span></span></div><div class="ChapterContent_q1__wjdiM"><span data-usfm="PSA.37.15" class="ChapterContent_verse__57FIw"><span class="ChapterContent_content__RrUqA">Ebilas akabwaikec.</span></span></div><div class="ChapterContent_q1__wjdiM"><span data-usfm="PSA.37.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 15:16; 1 Tim 6:6.  </span></span><span class="ChapterContent_content__RrUqA"> Idis Iuejaatar ikadoliton</span></span></div><div class="ChapterContent_q1__wjdiM"><span data-usfm="PSA.37.16" class="ChapterContent_verse__57FIw"><span class="ChapterContent_content__RrUqA">Itelekaritos aipues naka iboro luka ikaronok luipu.</span></span></div><div class="ChapterContent_q1__wjdiM"><span data-usfm="PSA.37.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Naarai ebilas akanin nuka ikaronok:</span></span></div><div class="ChapterContent_q1__wjdiM"><span data-usfm="PSA.37.17" class="ChapterContent_verse__57FIw"><span class="ChapterContent_content__RrUqA">Konye igaŋit EJAKAIT ikadolitok.</span></span></div><div class="ChapterContent_q1__wjdiM"><span data-usfm="PSA.37.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 1:6; Isa 60:21.  </span></span><span class="ChapterContent_content__RrUqA"> Ejeŋi EJAKAIT apaarasianuka luitenara:</span></span></div><div class="ChapterContent_q1__wjdiM"><span data-usfm="PSA.37.18" class="ChapterContent_verse__57FIw"><span class="ChapterContent_content__RrUqA">Ejaenena akeceirumet ikar kere.</span></span></div><div class="ChapterContent_q1__wjdiM"><span data-usfm="PSA.37.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 5:20.  </span></span><span class="ChapterContent_content__RrUqA"> Mam irumenenete ileic kapakio nuka aronis:</span></span></div><div class="ChapterContent_q1__wjdiM"><span data-usfm="PSA.37.19" class="ChapterContent_verse__57FIw"><span class="ChapterContent_content__RrUqA">Imonianakinos da kapaarasia nuka eteŋei.</span></span></div><div class="ChapterContent_q1__wjdiM"><span data-usfm="PSA.37.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">Konye eoliorete ikaronok,</span></span></div><div class="ChapterContent_q1__wjdiM"><span data-usfm="PSA.37.20" class="ChapterContent_verse__57FIw"><span class="ChapterContent_content__RrUqA">Iliearos lukasurupo luka EJAKAIT kwape ajokis naka elet; Icweikinio; epuriorete bala apuru.</span></span></div><div class="ChapterContent_q1__wjdiM"><span data-usfm="PSA.37.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">ljauni ikaronon, komam inyakakini bobo:</span></span></div><div class="ChapterContent_q1__wjdiM"><span data-usfm="PSA.37.21" class="ChapterContent_verse__57FIw"><span class="ChapterContent_content__RrUqA">Konye ekori yenedolit kasianut, einakini da,</span></span></div><div class="ChapterContent_q1__wjdiM"><span data-usfm="PSA.37.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 3:33.  </span></span><span class="ChapterContent_content__RrUqA"> Naarai luisirerenitoi irumete akwap;</span></span></div><div class="ChapterContent_q1__wjdiM"><span data-usfm="PSA.37.22" class="ChapterContent_verse__57FIw"><span class="ChapterContent_content__RrUqA">Ka ŋul luikenit ŋesi egelario,</span></span></div><div class="ChapterContent_q1__wjdiM"><span data-usfm="PSA.37.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 121:3; Awa 16:9.  </span></span><span class="ChapterContent_content__RrUqA"> Iticasi EJAKAIT alosit naka ituŋanan;</span></span></div><div class="ChapterContent_q1__wjdiM"><span data-usfm="PSA.37.23" class="ChapterContent_verse__57FIw"><span class="ChapterContent_content__RrUqA">Isiyalamikinit da ekerot.</span></span></div><div class="ChapterContent_q1__wjdiM"><span data-usfm="PSA.37.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 7:8; 2 Kor 4:9.  </span></span><span class="ChapterContent_content__RrUqA"> Karaida kibiror, mam elatar noi;</span></span></div><div class="ChapterContent_q1__wjdiM"><span data-usfm="PSA.37.24" class="ChapterContent_verse__57FIw"><span class="ChapterContent_content__RrUqA">Naarai igaŋit EJAKAIT kakekan.</span></span></div><div class="ChapterContent_q1__wjdiM"><span data-usfm="PSA.37.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">Adite kolo eoŋ, konye kwana amoloŋ;</span></span></div><div class="ChapterContent_q1__wjdiM"><span data-usfm="PSA.37.25" class="ChapterContent_verse__57FIw"><span class="ChapterContent_content__RrUqA">Konye eriŋa eanyuna yenedolit ejalakinitai,</span></span></div><div class="ChapterContent_q1__wjdiM"><span data-usfm="PSA.37.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">Karaida akeur ilipitoi inyamat,</span></span></div><div class="ChapterContent_q1__wjdiM"><span data-usfm="PSA.37.26" class="ChapterContent_verse__57FIw"><span class="ChapterContent_content__RrUqA">Ekori kasianut aitiwar akwap, eyuuni;</span></span></div><div class="ChapterContent_q1__wjdiM"><span data-usfm="PSA.37.26" class="ChapterContent_verse__57FIw"><span class="ChapterContent_content__RrUqA">Isirereŋitoi da akeur.</span></span></div><div class="ChapterContent_q1__wjdiM"><span data-usfm="PSA.37.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">Konyou kotoma aronis, kiswama nuejok;</span></span></div><div class="ChapterContent_q1__wjdiM"><span data-usfm="PSA.37.27" class="ChapterContent_verse__57FIw"><span class="ChapterContent_content__RrUqA">Kobut ikar kere.</span></span></div><div class="ChapterContent_q1__wjdiM"><span data-usfm="PSA.37.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 11:7.  </span></span><span class="ChapterContent_content__RrUqA"> Naarai emin EJAKAIT etube,</span></span></div><div class="ChapterContent_q1__wjdiM"><span data-usfm="PSA.37.28" class="ChapterContent_verse__57FIw"><span class="ChapterContent_content__RrUqA">Ido mam ejalakini lukalaunakake;</span></span></div><div class="ChapterContent_q1__wjdiM"><span data-usfm="PSA.37.28" class="ChapterContent_verse__57FIw"><span class="ChapterContent_content__RrUqA">Idario kes ikar kere:</span></span></div><div class="ChapterContent_q1__wjdiM"><span data-usfm="PSA.37.28" class="ChapterContent_verse__57FIw"><span class="ChapterContent_content__RrUqA">Konye egelario aur naka yenikaronon.</span></span></div><div class="ChapterContent_q1__wjdiM"><span data-usfm="PSA.37.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Irumete ikadolitok akwap,</span></span></div><div class="ChapterContent_q1__wjdiM"><span data-usfm="PSA.37.29" class="ChapterContent_verse__57FIw"><span class="ChapterContent_content__RrUqA">Ebusete kotoma ikar kere.</span></span></div><div class="ChapterContent_q1__wjdiM"><span data-usfm="PSA.37.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">Inera aituk naka ikadoliton nuka acoa,</span></span></div><div class="ChapterContent_q1__wjdiM"><span data-usfm="PSA.37.30" class="ChapterContent_verse__57FIw"><span class="ChapterContent_content__RrUqA">Elimonokini da akeŋajep etube,</span></span></div><div class="ChapterContent_q1__wjdiM"><span data-usfm="PSA.37.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">Ikisila luka Edekeke ejaas otauke:</span></span></div><div class="ChapterContent_q1__wjdiM"><span data-usfm="PSA.37.31" class="ChapterContent_verse__57FIw"><span class="ChapterContent_content__RrUqA">Mam ejurusianar kotoma alositeke kere.</span></span></div><div class="ChapterContent_q1__wjdiM"><span data-usfm="PSA.37.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Eseseni ikaronon ikadoliton,</span></span></div><div class="ChapterContent_q1__wjdiM"><span data-usfm="PSA.37.32" class="ChapterContent_verse__57FIw"><span class="ChapterContent_content__RrUqA">Kokoto aiar.</span></span></div><div class="ChapterContent_q1__wjdiM"><span data-usfm="PSA.37.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 109:31.  </span></span><span class="ChapterContent_content__RrUqA"> Mam EJAKAIT inyeini kakanike,</span></span></div><div class="ChapterContent_q1__wjdiM"><span data-usfm="PSA.37.33" class="ChapterContent_verse__57FIw"><span class="ChapterContent_content__RrUqA">Karaida aitetelekar ŋes naetubokinere akiro.</span></span></div><div class="ChapterContent_q1__wjdiM"><span data-usfm="PSA.37.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Kidareununei EJAKAIT, kotupenenei ekerot,</span></span></div><div class="ChapterContent_q1__wjdiM"><span data-usfm="PSA.37.34" class="ChapterContent_verse__57FIw"><span class="ChapterContent_content__RrUqA">Ŋes da kitopoloori jo airum akwap:</span></span></div><div class="ChapterContent_q1__wjdiM"><span data-usfm="PSA.37.34" class="ChapterContent_verse__57FIw"><span class="ChapterContent_content__RrUqA">Ianyuni egelario lukaronok,</span></span></div><div class="ChapterContent_q1__wjdiM"><span data-usfm="PSA.37.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Abu kaany ikaronon ejai apedor naepol,</span></span></div><div class="ChapterContent_q1__wjdiM"><span data-usfm="PSA.37.35" class="ChapterContent_verse__57FIw"><span class="ChapterContent_content__RrUqA">Kigananai kwape kekitoi loelomunit kalupoke.</span></span></div><div class="ChapterContent_q1__wjdiM"><span data-usfm="PSA.37.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Konye kitor, ido koany, emamei:</span></span></div><div class="ChapterContent_q1__wjdiM"><span data-usfm="PSA.37.36" class="ChapterContent_verse__57FIw"><span class="ChapterContent_content__RrUqA">Eebo, abu kamo, konye mam etakanuna.</span></span></div><div class="ChapterContent_q1__wjdiM"><span data-usfm="PSA.37.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 1:1; Isa 32:17; Luk 2:25-30; Asw 7:59,60; 1 Ses 4:17; 2 Tim 4:6-8; 2 Pet 1:14.  </span></span><span class="ChapterContent_content__RrUqA"> Koŋicenenei yenedolit, kiteenenei yenetenit:</span></span></div><div class="ChapterContent_q1__wjdiM"><span data-usfm="PSA.37.37" class="ChapterContent_verse__57FIw"><span class="ChapterContent_content__RrUqA">Naarai esaŋe loka ituŋanan kaŋin ŋes ainapakin.</span></span></div><div class="ChapterContent_q1__wjdiM"><span data-usfm="PSA.37.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Konye ikadiakanarak emudiario nepepe:</span></span></div><div class="ChapterContent_q1__wjdiM"><span data-usfm="PSA.37.38" class="ChapterContent_verse__57FIw"><span class="ChapterContent_content__RrUqA">Egelario cut esaŋe loka yenikaronon.</span></span></div><div class="ChapterContent_q1__wjdiM"><span data-usfm="PSA.37.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 3:8; Isa 12:2; Yok 2:8.  </span></span><span class="ChapterContent_content__RrUqA"> Konye aitajario naka ikadolitok ebuni kama ejai EJAKAIT:</span></span></div><div class="ChapterContent_q1__wjdiM"><span data-usfm="PSA.37.39" class="ChapterContent_verse__57FIw"><span class="ChapterContent_content__RrUqA">Ŋol ŋes anopisikec kotoma apakio nuka icaŋo</span></span></div><div class="ChapterContent_q1__wjdiM"><span data-usfm="PSA.37.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.37.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        1 Siit 5:20; Dan 3:17.  </span></span><span class="ChapterContent_content__RrUqA"> Ido iŋarakini EJAKAIT, itanaleuni kes:</span></span></div><div class="ChapterContent_q1__wjdiM"><span data-usfm="PSA.37.40" class="ChapterContent_verse__57FIw"><span class="ChapterContent_content__RrUqA">Itaŋaleuni kama ejaas ikaronok, itajari kes,</span></span></div><div class="ChapterContent_q1__wjdiM"><span data-usfm="PSA.37.40" class="ChapterContent_verse__57FIw"><span class="ChapterContent_content__RrUqA">Naarai akeriasi neejai ŋesi.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isabulin 37<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=PSA.37">Learn More About Ebaibuli</a></div>