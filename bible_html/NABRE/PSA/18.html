<div class="ChapterContent_bible-reader__LmLUa" dir="ltr"><div class="ChapterContent_reader__Dt27r"><h1>Isabulin 18</h1><div style="font-size:18px;font-family:Inter"><div data-iso6393="teo" data-vid="436" class="version vid436 iso6393teo">
   <div class="ChapterContent_book__VkdB2 ChapterContent_bkPSA__fPGJm">
      <div data-usfm="PSA.18" class="ChapterContent_chapter__uvbXo">
         <div class="ChapterContent_label__R2PLt">18</div><div class="ChapterContent_d__OHSpy"><span class="ChapterContent_content__RrUqA">Loka Ekapolokiton lueruos. Esabuli loka Daudi ebulesit loka EJAKAIT, loketemari EJAKAIT akiro nuka ekosio kalo, kapaaran nakeyuunia EJAKAIT ŋes kakanin nuka lukasurupoke kere, kakan da naka Saul; kobala ebe:</span></div><div class="ChapterContent_q1__wjdiM"><span class="ChapterContent_content__RrUqA">  </span><span data-usfm="PSA.18.1" class="ChapterContent_verse__57FIw"><span class="ChapterContent_label__R2PLt">1</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:4; 1 Sam 2:2; Sab 91:2.  </span></span><span class="ChapterContent_content__RrUqA"> Kamina jo, wu EJAKAIT, akagogoŋ,</span></span></div><div class="ChapterContent_q1__wjdiM"><span data-usfm="PSA.18.1" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.2" class="ChapterContent_verse__57FIw"><span class="ChapterContent_label__R2PLt">2</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Bur 2:13.  </span></span><span class="ChapterContent_content__RrUqA"> EJAKAIT ŋes atiibaka, abwasika, ka ekayuunanika; Edekeka, atiibaka nakagogoŋ, amunonena ŋes;</span></span></div><div class="ChapterContent_q1__wjdiM"><span data-usfm="PSA.18.2" class="ChapterContent_verse__57FIw"><span class="ChapterContent_content__RrUqA">Ekabuku, amumwarat naka aitajarioka, abwasika naicelelei,</span></span></div><div class="ChapterContent_q1__wjdiM"><span data-usfm="PSA.18.2" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.3" class="ChapterContent_verse__57FIw"><span class="ChapterContent_label__R2PLt">3</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 76:4.  </span></span><span class="ChapterContent_content__RrUqA"> Ewonenenei EJAKAIT, loibusakinit aiturio;</span></span></div><div class="ChapterContent_q1__wjdiM"><span data-usfm="PSA.18.3" class="ChapterContent_verse__57FIw"><span class="ChapterContent_content__RrUqA">Ketajareneneo kwaŋin kama kalukasurupoka,</span></span></div><div class="ChapterContent_q1__wjdiM"><span data-usfm="PSA.18.3" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.4" class="ChapterContent_verse__57FIw"><span class="ChapterContent_label__R2PLt">4</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 116:3.  </span></span><span class="ChapterContent_content__RrUqA"> Kaena aunoi nuka atwanare,</span></span></div><div class="ChapterContent_q1__wjdiM"><span data-usfm="PSA.18.4" class="ChapterContent_verse__57FIw"><span class="ChapterContent_content__RrUqA">Ketukuriana ŋol akalele nuka numam ayoŋit Edeke.</span></span></div><div class="ChapterContent_q1__wjdiM"><span data-usfm="PSA.18.4" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.5" class="ChapterContent_verse__57FIw"><span class="ChapterContent_label__R2PLt">5</span><span class="ChapterContent_content__RrUqA">Kerimorito aunoi nuka Okatwak:</span></span></div><div class="ChapterContent_q1__wjdiM"><span data-usfm="PSA.18.5" class="ChapterContent_verse__57FIw"><span class="ChapterContent_content__RrUqA">Kepoka iica luka atwanare.</span></span></div><div class="ChapterContent_q1__wjdiM"><span data-usfm="PSA.18.5" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.6" class="ChapterContent_verse__57FIw"><span class="ChapterContent_label__R2PLt">6</span><span class="ChapterContent_content__RrUqA">Keworo EJAKAIT kotoma ocanika,</span></span></div><div class="ChapterContent_q1__wjdiM"><span data-usfm="PSA.18.6" class="ChapterContent_verse__57FIw"><span class="ChapterContent_content__RrUqA">Kamony mama ejai Ekadeke:</span></span></div><div class="ChapterContent_q1__wjdiM"><span data-usfm="PSA.18.6" class="ChapterContent_verse__57FIw"><span class="ChapterContent_content__RrUqA">Abu kiira ekaporoto koyekaluke,</span></span></div><div class="ChapterContent_q1__wjdiM"><span data-usfm="PSA.18.6" class="ChapterContent_verse__57FIw"><span class="ChapterContent_content__RrUqA">Kodolok aimonyoka akiike.</span></span></div><div class="ChapterContent_q1__wjdiM"><span data-usfm="PSA.18.6" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.7" class="ChapterContent_verse__57FIw"><span class="ChapterContent_label__R2PLt">7</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Asw 4:31.  </span></span><span class="ChapterContent_content__RrUqA"> Kosodi kijaŋiiana akwap, komarani,</span></span></div><div class="ChapterContent_q1__wjdiM"><span data-usfm="PSA.18.7" class="ChapterContent_verse__57FIw"><span class="ChapterContent_content__RrUqA">Kilokilokos da apeteta nuka iroŋan,</span></span></div><div class="ChapterContent_q1__wjdiM"><span data-usfm="PSA.18.7" class="ChapterContent_verse__57FIw"><span class="ChapterContent_content__RrUqA">Kijaŋijaŋasi, naarai anyunyura ŋesi.</span></span></div><div class="ChapterContent_q1__wjdiM"><span data-usfm="PSA.18.7" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.8" class="ChapterContent_verse__57FIw"><span class="ChapterContent_label__R2PLt">8</span><span class="ChapterContent_content__RrUqA">Kisusumau apuru kokumesike,</span></span></div><div class="ChapterContent_q1__wjdiM"><span data-usfm="PSA.18.8" class="ChapterContent_verse__57FIw"><span class="ChapterContent_content__RrUqA">Kidonyo akim nakelomuni kaitukuke;</span></span></div><div class="ChapterContent_q1__wjdiM"><span data-usfm="PSA.18.8" class="ChapterContent_verse__57FIw"><span class="ChapterContent_content__RrUqA">Kisinep atotol.</span></span></div><div class="ChapterContent_q1__wjdiM"><span data-usfm="PSA.18.8" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.9" class="ChapterContent_verse__57FIw"><span class="ChapterContent_label__R2PLt">9</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Isa 64:1.  </span></span><span class="ChapterContent_content__RrUqA"> Kitukukum akuj, kodok;</span></span></div><div class="ChapterContent_q1__wjdiM"><span data-usfm="PSA.18.9" class="ChapterContent_verse__57FIw"><span class="ChapterContent_content__RrUqA">Kojai amuton naejesi ŋaŋ kwap kakejeke.</span></span></div><div class="ChapterContent_q1__wjdiM"><span data-usfm="PSA.18.9" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.10" class="ChapterContent_verse__57FIw"><span class="ChapterContent_label__R2PLt">10</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 99:1; 104:3.  </span></span><span class="ChapterContent_content__RrUqA"> Kibwanen ekerubi, koporo:</span></span></div><div class="ChapterContent_q1__wjdiM"><span data-usfm="PSA.18.10" class="ChapterContent_verse__57FIw"><span class="ChapterContent_content__RrUqA">Eebo, koporo kiiror kabebenoka nuka ekwam,</span></span></div><div class="ChapterContent_q1__wjdiM"><span data-usfm="PSA.18.10" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.11" class="ChapterContent_verse__57FIw"><span class="ChapterContent_label__R2PLt">11</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 97:2.  </span></span><span class="ChapterContent_content__RrUqA"> Kituluo amuton akeŋopis, ekewema loiswaparit ŋes; Amuton naka akipi, idouon luitolimakinito luka akuj.</span></span></div><div class="ChapterContent_q1__wjdiM"><span data-usfm="PSA.18.11" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.12" class="ChapterContent_verse__57FIw"><span class="ChapterContent_label__R2PLt">12</span><span class="ChapterContent_content__RrUqA">Kikutasi ikedouon luitolimakinito kanuka amwekimwek naka akonyeneke,</span></span></div><div class="ChapterContent_q1__wjdiM"><span data-usfm="PSA.18.12" class="ChapterContent_verse__57FIw"><span class="ChapterContent_content__RrUqA">Akako ka atotol nuka akim.</span></span></div><div class="ChapterContent_q1__wjdiM"><span data-usfm="PSA.18.12" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.13" class="ChapterContent_verse__57FIw"><span class="ChapterContent_label__R2PLt">13</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 29:3.  </span></span><span class="ChapterContent_content__RrUqA"> Kiretu da EJAKAIT kotoma akuj,</span></span></div><div class="ChapterContent_q1__wjdiM"><span data-usfm="PSA.18.13" class="ChapterContent_verse__57FIw"><span class="ChapterContent_content__RrUqA">Kolimo Loejai kuju kakuj ekeporoto:</span></span></div><div class="ChapterContent_q1__wjdiM"><span data-usfm="PSA.18.13" class="ChapterContent_verse__57FIw"><span class="ChapterContent_content__RrUqA">Akako ka atotol nuka akim.</span></span></div><div class="ChapterContent_q1__wjdiM"><span data-usfm="PSA.18.13" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.14" class="ChapterContent_verse__57FIw"><span class="ChapterContent_label__R2PLt">14</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mar 24:8; Ikis 32:23; Yob 6:4; Sab 21:12.  </span></span><span class="ChapterContent_content__RrUqA"> Koguma ikekojoi, kisiarisiar;</span></span></div><div class="ChapterContent_q1__wjdiM"><span data-usfm="PSA.18.14" class="ChapterContent_verse__57FIw"><span class="ChapterContent_content__RrUqA">Eebo, koguma aimiliaununeta nuipu, kisiyaloŋoŋ kes.</span></span></div><div class="ChapterContent_q1__wjdiM"><span data-usfm="PSA.18.14" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.15" class="ChapterContent_verse__57FIw"><span class="ChapterContent_label__R2PLt">15</span><span class="ChapterContent_content__RrUqA">Kotakanutu do alelesia nuka akipi,</span></span></div><div class="ChapterContent_q1__wjdiM"><span data-usfm="PSA.18.15" class="ChapterContent_verse__57FIw"><span class="ChapterContent_content__RrUqA">Kideleleut apeteta nuka akwapin,</span></span></div><div class="ChapterContent_q1__wjdiM"><span data-usfm="PSA.18.15" class="ChapterContent_verse__57FIw"><span class="ChapterContent_content__RrUqA">Kanuka airetakinikon, wu EJAKAIT,</span></span></div><div class="ChapterContent_q1__wjdiM"><span data-usfm="PSA.18.15" class="ChapterContent_verse__57FIw"><span class="ChapterContent_content__RrUqA">Kanuka akutun naka eiyeŋane loka ikumesikon.</span></span></div><div class="ChapterContent_q1__wjdiM"><span data-usfm="PSA.18.15" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.16" class="ChapterContent_verse__57FIw"><span class="ChapterContent_label__R2PLt">16</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 144:7.  </span></span><span class="ChapterContent_content__RrUqA"> Abu kijuk kokuju, kayaŋa;</span></span></div><div class="ChapterContent_q1__wjdiM"><span data-usfm="PSA.18.16" class="ChapterContent_verse__57FIw"><span class="ChapterContent_content__RrUqA">Kegalala kakipi nuipu.</span></span></div><div class="ChapterContent_q1__wjdiM"><span data-usfm="PSA.18.16" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.17" class="ChapterContent_verse__57FIw"><span class="ChapterContent_label__R2PLt">17</span><span class="ChapterContent_content__RrUqA">Abu kayu kama kalokasurupika lokagogon,</span></span></div><div class="ChapterContent_q1__wjdiM"><span data-usfm="PSA.18.17" class="ChapterContent_verse__57FIw"><span class="ChapterContent_content__RrUqA">Kama kakesi da lukalaito,</span></span></div><div class="ChapterContent_q1__wjdiM"><span data-usfm="PSA.18.17" class="ChapterContent_verse__57FIw"><span class="ChapterContent_content__RrUqA">Naarai ketelekarito eoŋ kagogoŋ.</span></span></div><div class="ChapterContent_q1__wjdiM"><span data-usfm="PSA.18.17" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.18" class="ChapterContent_verse__57FIw"><span class="ChapterContent_label__R2PLt">18</span><span class="ChapterContent_content__RrUqA">Kabunokis kapaaran naka epolaka:</span></span></div><div class="ChapterContent_q1__wjdiM"><span data-usfm="PSA.18.18" class="ChapterContent_verse__57FIw"><span class="ChapterContent_content__RrUqA">Konye EJAKAIT ŋes ketogogoŋi.</span></span></div><div class="ChapterContent_q1__wjdiM"><span data-usfm="PSA.18.18" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.19" class="ChapterContent_verse__57FIw"><span class="ChapterContent_label__R2PLt">19</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 118:5.  </span></span><span class="ChapterContent_content__RrUqA"> Ido abu ketoloma aibois naelal;</span></span></div><div class="ChapterContent_q1__wjdiM"><span data-usfm="PSA.18.19" class="ChapterContent_verse__57FIw"><span class="ChapterContent_content__RrUqA">Abu kayu eoŋ naarai kesiyalamikinit.</span></span></div><div class="ChapterContent_q1__wjdiM"><span data-usfm="PSA.18.19" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.20" class="ChapterContent_verse__57FIw"><span class="ChapterContent_label__R2PLt">20</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        2 Sam 22:21; Awa 18:10; Mat 6:4; 1 Kor 3:8.  </span></span><span class="ChapterContent_content__RrUqA"> Karop EJAKAIT eoŋ kwape ejaar akadolit;</span></span></div><div class="ChapterContent_q1__wjdiM"><span data-usfm="PSA.18.20" class="ChapterContent_verse__57FIw"><span class="ChapterContent_content__RrUqA">Kataeak kwape ejaar alaunite naka akaninika.</span></span></div><div class="ChapterContent_q1__wjdiM"><span data-usfm="PSA.18.20" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.21" class="ChapterContent_verse__57FIw"><span class="ChapterContent_label__R2PLt">21</span><span class="ChapterContent_content__RrUqA">Naarai abu karic irotin luka EJAKAIT,</span></span></div><div class="ChapterContent_q1__wjdiM"><span data-usfm="PSA.18.21" class="ChapterContent_verse__57FIw"><span class="ChapterContent_content__RrUqA">Ido mam abu kejerukana kama ejai Ekadeke,</span></span></div><div class="ChapterContent_q1__wjdiM"><span data-usfm="PSA.18.21" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.22" class="ChapterContent_verse__57FIw"><span class="ChapterContent_label__R2PLt">22</span><span class="ChapterContent_content__RrUqA">Naarai ajaas itubesiake kere kakonyeneka,</span></span></div><div class="ChapterContent_q1__wjdiM"><span data-usfm="PSA.18.22" class="ChapterContent_verse__57FIw"><span class="ChapterContent_content__RrUqA">Ido mam abu kajal akeicorakineta.</span></span></div><div class="ChapterContent_q1__wjdiM"><span data-usfm="PSA.18.22" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.23" class="ChapterContent_verse__57FIw"><span class="ChapterContent_label__R2PLt">23</span><span class="ChapterContent_content__RrUqA">Abu karai loadolit kamake,</span></span></div><div class="ChapterContent_q1__wjdiM"><span data-usfm="PSA.18.23" class="ChapterContent_verse__57FIw"><span class="ChapterContent_content__RrUqA">Abu kedara kenyek aswam numam adolit.</span></span></div><div class="ChapterContent_q1__wjdiM"><span data-usfm="PSA.18.23" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.24" class="ChapterContent_verse__57FIw"><span class="ChapterContent_label__R2PLt">24</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rus 2:12; Mat 10:41,42.  </span></span><span class="ChapterContent_content__RrUqA"> “Ŋes katacakinia EJAKAIT kwape ejaar akadolit,</span></span></div><div class="ChapterContent_q1__wjdiM"><span data-usfm="PSA.18.24" class="ChapterContent_verse__57FIw"><span class="ChapterContent_content__RrUqA">Kwape ejaar alaunite naka akaninika kakonyeneke.</span></span></div><div class="ChapterContent_q1__wjdiM"><span data-usfm="PSA.18.24" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.25" class="ChapterContent_verse__57FIw"><span class="ChapterContent_label__R2PLt">25</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mat 18:32-35.  </span></span><span class="ChapterContent_content__RrUqA"> Mama ejai yeniketimon itodianakini aitim;</span></span></div><div class="ChapterContent_q1__wjdiM"><span data-usfm="PSA.18.25" class="ChapterContent_verse__57FIw"><span class="ChapterContent_content__RrUqA">Mama ejai yenikadoliton itodianakini adolit;</span></span></div><div class="ChapterContent_q1__wjdiM"><span data-usfm="PSA.18.25" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.26" class="ChapterContent_verse__57FIw"><span class="ChapterContent_label__R2PLt">26</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Leb 26:23.  </span></span><span class="ChapterContent_content__RrUqA"> Mama ejai yenesegara itodianakini aseg;</span></span></div><div class="ChapterContent_q1__wjdiM"><span data-usfm="PSA.18.26" class="ChapterContent_verse__57FIw"><span class="ChapterContent_content__RrUqA">Ido mama ejai yenetumaana itodianakini airebokinet.</span></span></div><div class="ChapterContent_q1__wjdiM"><span data-usfm="PSA.18.26" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.27" class="ChapterContent_verse__57FIw"><span class="ChapterContent_label__R2PLt">27</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 6:17.  </span></span><span class="ChapterContent_content__RrUqA"> Naarai itajari ituŋa luemwaŋitai;</span></span></div><div class="ChapterContent_q1__wjdiM"><span data-usfm="PSA.18.27" class="ChapterContent_verse__57FIw"><span class="ChapterContent_content__RrUqA">Konye itisili akonye nuka lueomiara</span></span></div><div class="ChapterContent_q1__wjdiM"><span data-usfm="PSA.18.27" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.28" class="ChapterContent_verse__57FIw"><span class="ChapterContent_label__R2PLt">28</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yob 18:6.  </span></span><span class="ChapterContent_content__RrUqA"> Naarai itonokuni ijo akatala;</span></span></div><div class="ChapterContent_q1__wjdiM"><span data-usfm="PSA.18.28" class="ChapterContent_verse__57FIw"><span class="ChapterContent_content__RrUqA">Itacauni EJAKAIT Ekadeke akamuton.</span></span></div><div class="ChapterContent_q1__wjdiM"><span data-usfm="PSA.18.28" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.29" class="ChapterContent_verse__57FIw"><span class="ChapterContent_label__R2PLt">29</span><span class="ChapterContent_content__RrUqA">Naarai kanukon arukitor ajore;</span></span></div><div class="ChapterContent_q1__wjdiM"><span data-usfm="PSA.18.29" class="ChapterContent_verse__57FIw"><span class="ChapterContent_content__RrUqA">Ido kanuka aiŋarakinio naka Edekeka elami abwas.</span></span></div><div class="ChapterContent_q1__wjdiM"><span data-usfm="PSA.18.29" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.30" class="ChapterContent_verse__57FIw"><span class="ChapterContent_label__R2PLt">30</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:4; Rom 12:3; Apu 15:3; Sab 12:6.  </span></span><span class="ChapterContent_content__RrUqA"> Konye Edeke, edolit ekerot;</span></span></div><div class="ChapterContent_q1__wjdiM"><span data-usfm="PSA.18.30" class="ChapterContent_verse__57FIw"><span class="ChapterContent_content__RrUqA">Egimor akirot naka EJAKAIT;</span></span></div><div class="ChapterContent_q1__wjdiM"><span data-usfm="PSA.18.30" class="ChapterContent_verse__57FIw"><span class="ChapterContent_content__RrUqA">iŋol ŋes ebuku loka ŋul kere luemunos ŋes,</span></span></div><div class="ChapterContent_q1__wjdiM"><span data-usfm="PSA.18.30" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.31" class="ChapterContent_verse__57FIw"><span class="ChapterContent_label__R2PLt">31</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Ikis 32:31; 2 Sam 22:32.  </span></span><span class="ChapterContent_content__RrUqA"> Naarai iŋai bo Edeke dimarai EJAKAIT?</span></span></div><div class="ChapterContent_q1__wjdiM"><span data-usfm="PSA.18.31" class="ChapterContent_verse__57FIw"><span class="ChapterContent_content__RrUqA">Iŋai bo da atiiba dimarai Edekewok?</span></span></div><div class="ChapterContent_q1__wjdiM"><span data-usfm="PSA.18.31" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.32" class="ChapterContent_verse__57FIw"><span class="ChapterContent_label__R2PLt">32</span><span class="ChapterContent_content__RrUqA">Edeke loketanapikinit agogoŋ,</span></span></div><div class="ChapterContent_q1__wjdiM"><span data-usfm="PSA.18.32" class="ChapterContent_verse__57FIw"><span class="ChapterContent_content__RrUqA">Loitodolit da ekarot.</span></span></div><div class="ChapterContent_q1__wjdiM"><span data-usfm="PSA.18.32" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.33" class="ChapterContent_verse__57FIw"><span class="ChapterContent_label__R2PLt">33</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Kbk 3:19.  </span></span><span class="ChapterContent_content__RrUqA"> Ituluori akakejen kwape nuka amiam:</span></span></div><div class="ChapterContent_q1__wjdiM"><span data-usfm="PSA.18.33" class="ChapterContent_verse__57FIw"><span class="ChapterContent_content__RrUqA">Ido kebwaikini eoŋ aiboisioka nukokuju.</span></span></div><div class="ChapterContent_q1__wjdiM"><span data-usfm="PSA.18.33" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.34" class="ChapterContent_verse__57FIw"><span class="ChapterContent_label__R2PLt">34</span><span class="ChapterContent_content__RrUqA">Isisianakini akakanin ejie;</span></span></div><div class="ChapterContent_q1__wjdiM"><span data-usfm="PSA.18.34" class="ChapterContent_verse__57FIw"><span class="ChapterContent_content__RrUqA">Tetere ikesete akakanin akabwa naka aikomon.</span></span></div><div class="ChapterContent_q1__wjdiM"><span data-usfm="PSA.18.34" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.35" class="ChapterContent_verse__57FIw"><span class="ChapterContent_label__R2PLt">35</span><span class="ChapterContent_content__RrUqA">Ido kiinak eoŋ ebuku loka akoniitajar:</span></span></div><div class="ChapterContent_q1__wjdiM"><span data-usfm="PSA.18.35" class="ChapterContent_verse__57FIw"><span class="ChapterContent_content__RrUqA">Kegagauni akonikan nakoteten,</span></span></div><div class="ChapterContent_q1__wjdiM"><span data-usfm="PSA.18.35" class="ChapterContent_verse__57FIw"><span class="ChapterContent_content__RrUqA">Ketopoloo eoŋ aiyapeperakon.</span></span></div><div class="ChapterContent_q1__wjdiM"><span data-usfm="PSA.18.35" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.36" class="ChapterContent_verse__57FIw"><span class="ChapterContent_label__R2PLt">36</span><span class="ChapterContent_content__RrUqA">Kitalalik eoŋ neetorit,</span></span></div><div class="ChapterContent_q1__wjdiM"><span data-usfm="PSA.18.36" class="ChapterContent_verse__57FIw"><span class="ChapterContent_content__RrUqA">Mam ejurusiaros akatitiban.</span></span></div><div class="ChapterContent_q1__wjdiM"><span data-usfm="PSA.18.36" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.37" class="ChapterContent_verse__57FIw"><span class="ChapterContent_label__R2PLt">37</span><span class="ChapterContent_content__RrUqA">Ebwapi lukasurupoka, kadolok:</span></span></div><div class="ChapterContent_q1__wjdiM"><span data-usfm="PSA.18.37" class="ChapterContent_verse__57FIw"><span class="ChapterContent_content__RrUqA">Bobo da mam aboŋuni aitodol neemudiarotor.</span></span></div><div class="ChapterContent_q1__wjdiM"><span data-usfm="PSA.18.37" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.38" class="ChapterContent_verse__57FIw"><span class="ChapterContent_label__R2PLt">38</span><span class="ChapterContent_content__RrUqA">Ecumucumei cut komam epedorete anyoun:</span></span></div><div class="ChapterContent_q1__wjdiM"><span data-usfm="PSA.18.38" class="ChapterContent_verse__57FIw"><span class="ChapterContent_content__RrUqA">Ibirokinos kwap akejeka.</span></span></div><div class="ChapterContent_q1__wjdiM"><span data-usfm="PSA.18.38" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.39" class="ChapterContent_verse__57FIw"><span class="ChapterContent_label__R2PLt">39</span><span class="ChapterContent_content__RrUqA">Naarai ibu kitanapik eoŋ agogoŋ najus:</span></span></div><div class="ChapterContent_q1__wjdiM"><span data-usfm="PSA.18.39" class="ChapterContent_verse__57FIw"><span class="ChapterContent_content__RrUqA">Itukukum ŋul lukanyoikinete.</span></span></div><div class="ChapterContent_q1__wjdiM"><span data-usfm="PSA.18.39" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.40" class="ChapterContent_verse__57FIw"><span class="ChapterContent_label__R2PLt">40</span><span class="ChapterContent_content__RrUqA">Isiboŋik lukasurupoka ikecepuran neajai eoŋ,</span></span></div><div class="ChapterContent_q1__wjdiM"><span data-usfm="PSA.18.40" class="ChapterContent_verse__57FIw"><span class="ChapterContent_content__RrUqA">Tetere amudiari lukalaito.</span></span></div><div class="ChapterContent_q1__wjdiM"><span data-usfm="PSA.18.40" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.41" class="ChapterContent_verse__57FIw"><span class="ChapterContent_label__R2PLt">41</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Awa 1:28.  </span></span><span class="ChapterContent_content__RrUqA"> Apotu kiworoto, konye komameun yenitaiari:</span></span></div><div class="ChapterContent_q1__wjdiM"><span data-usfm="PSA.18.41" class="ChapterContent_verse__57FIw"><span class="ChapterContent_content__RrUqA">Kiworoto EJAKAIT, konye mam abu Koboŋok.</span></span></div><div class="ChapterContent_q1__wjdiM"><span data-usfm="PSA.18.41" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.42" class="ChapterContent_verse__57FIw"><span class="ChapterContent_label__R2PLt">42</span><span class="ChapterContent_content__RrUqA">Kasodi kepudapud kes bala apua naekutari ekwam:</span></span></div><div class="ChapterContent_q1__wjdiM"><span data-usfm="PSA.18.42" class="ChapterContent_verse__57FIw"><span class="ChapterContent_content__RrUqA">Kacaka kes bala erit loka irotin.</span></span></div><div class="ChapterContent_q1__wjdiM"><span data-usfm="PSA.18.42" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.43" class="ChapterContent_verse__57FIw"><span class="ChapterContent_label__R2PLt">43</span><span class="ChapterContent_content__RrUqA">Ibu koyu eoŋ kotoma aŋolopa naka ituŋa:</span></span></div><div class="ChapterContent_q1__wjdiM"><span data-usfm="PSA.18.43" class="ChapterContent_verse__57FIw"><span class="ChapterContent_content__RrUqA">Kituluo ekeŋarenon loka atekerin:</span></span></div><div class="ChapterContent_q1__wjdiM"><span data-usfm="PSA.18.43" class="ChapterContent_verse__57FIw"><span class="ChapterContent_content__RrUqA">Kejaanakinete eoŋ ituŋa lumam lem ajeni.</span></span></div><div class="ChapterContent_q1__wjdiM"><span data-usfm="PSA.18.43" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.44" class="ChapterContent_verse__57FIw"><span class="ChapterContent_label__R2PLt">44</span><span class="ChapterContent_content__RrUqA">Atipet kepuput nukaŋ karimarete;</span></span></div><div class="ChapterContent_q1__wjdiM"><span data-usfm="PSA.18.44" class="ChapterContent_verse__57FIw"><span class="ChapterContent_content__RrUqA">Kanonokikinete imo.</span></span></div><div class="ChapterContent_q1__wjdiM"><span data-usfm="PSA.18.44" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.45" class="ChapterContent_verse__57FIw"><span class="ChapterContent_label__R2PLt">45</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Mik 7:17.  </span></span><span class="ChapterContent_content__RrUqA"> Eoliorete imo,</span></span></div><div class="ChapterContent_q1__wjdiM"><span data-usfm="PSA.18.45" class="ChapterContent_verse__57FIw"><span class="ChapterContent_content__RrUqA">Elomunete emaranete kaiboisiokec nuŋopis.</span></span></div><div class="ChapterContent_q1__wjdiM"><span data-usfm="PSA.18.45" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.46" class="ChapterContent_verse__57FIw"><span class="ChapterContent_label__R2PLt">46</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Yer 10:10.  </span></span><span class="ChapterContent_content__RrUqA"> Ejari EJAKAIT; kituritete atiibaka;</span></span></div><div class="ChapterContent_q1__wjdiM"><span data-usfm="PSA.18.46" class="ChapterContent_verse__57FIw"><span class="ChapterContent_content__RrUqA">Kitopolooritete Edeke loka akaitajario.</span></span></div><div class="ChapterContent_q1__wjdiM"><span data-usfm="PSA.18.46" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.47" class="ChapterContent_verse__57FIw"><span class="ChapterContent_label__R2PLt">47</span><span class="ChapterContent_content__RrUqA">Ŋes Edeke lokenyaŋakini, Ketapatanikini eoŋ ituŋa.</span></span></div><div class="ChapterContent_q1__wjdiM"><span data-usfm="PSA.18.47" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.48" class="ChapterContent_verse__57FIw"><span class="ChapterContent_label__R2PLt">48</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 59:1.  </span></span><span class="ChapterContent_content__RrUqA"> Kaiyaŋari eoŋ kama ejaas lukasurupoka:</span></span></div><div class="ChapterContent_q1__wjdiM"><span data-usfm="PSA.18.48" class="ChapterContent_verse__57FIw"><span class="ChapterContent_content__RrUqA">Eebo, kidaka eoŋ kuju kaŋul kalukanyoikinete:</span></span></div><div class="ChapterContent_q1__wjdiM"><span data-usfm="PSA.18.48" class="ChapterContent_verse__57FIw"><span class="ChapterContent_content__RrUqA">Kiyu eoŋ kama ejai ituŋanan yenikelepa.</span></span></div><div class="ChapterContent_q1__wjdiM"><span data-usfm="PSA.18.48" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.49" class="ChapterContent_verse__57FIw"><span class="ChapterContent_label__R2PLt">49</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Rom 15:9.  </span></span><span class="ChapterContent_content__RrUqA"> Ŋes kemalaenena jo kotoma atekerin, wu EJAKAIT.</span></span></div><div class="ChapterContent_q1__wjdiM"><span data-usfm="PSA.18.49" class="ChapterContent_verse__57FIw"><span class="ChapterContent_content__RrUqA">Ayeenenei aiturit ekonikiror.</span></span></div><div class="ChapterContent_q1__wjdiM"><span data-usfm="PSA.18.49" class="ChapterContent_verse__57FIw"><span class="ChapterContent_content__RrUqA">  </span></span><span data-usfm="PSA.18.50" class="ChapterContent_verse__57FIw"><span class="ChapterContent_label__R2PLt">50</span><span class="ChapterContent_content__RrUqA">  </span><span class="ChapterContent_note__YlDW0 ChapterContent_x__tsTlk"><span class="ChapterContent_label__R2PLt">#</span><span class="ChapterContent_body__O3qjr">    
        Sab 144:10.  </span></span><span class="ChapterContent_content__RrUqA"> Einakini ekabakake aitajar naepol:</span></span></div><div class="ChapterContent_q1__wjdiM"><span data-usfm="PSA.18.50" class="ChapterContent_verse__57FIw"><span class="ChapterContent_content__RrUqA">Itodianakini da nukasianut-nakamin ekinyonyoikitonoke akinyet,</span></span></div><div class="ChapterContent_q1__wjdiM"><span data-usfm="PSA.18.50" class="ChapterContent_verse__57FIw"><span class="ChapterContent_content__RrUqA">Daudi ka akeur ikar kere.</span></span></div>
      </div>
   </div>
</div></div></div><div class="flex-col md:w-[480px] sm:w-[100%] -translate-x-[50%] fixed sm:bottom-6 lg:bottom-0 p-3 bg-white rounded-t-2 shadow-light-2 space-y-1 transition visible:-translate-y-10 translate-y-[100%]" style="left:50%;z-index:999"><div class="flex rtl:flex-row-reverse rtl:text-end justify-between items-center"><div class="flex-col -space-y-1"><p class="dark:text-text-dark font-medium text-13 font-aktiv-grotesk text-muted">Currently Selected:</p><a class="flex gap-0.5 items-center no-underline" target="_blank"><p class="text-text-light dark:text-text-dark text-15 font-aktiv-grotesk font-bold">Isabulin 18<!-- -->:<!-- --> <!-- -->AOV1961</p><svg width="18px" height="18px" viewBox="0 0 24 24" fill="none" xmlns="http://www.w3.org/2000/svg" class="text-text-light dark:text-text-dark rtl:rotate-180"><path fill-rule="evenodd" clip-rule="evenodd" d="M8.293 18.707a1 1 0 0 1 0-1.414l4.94-4.94a.5.5 0 0 0 0-.707l-4.94-4.939a1 1 0 0 1 1.414-1.414l5.647 5.646a1.5 1.5 0 0 1 0 2.122l-5.647 5.646a1 1 0 0 1-1.414 0Z" fill="currentColor"></path></svg></a></div><div class="w-[40px] h-[40px] rounded-[99px] bg-gray-10 hover:cursor-pointer hover:shadow-light-1 flex justify-center items-center" aria-label="Cancel"><svg width="30px" height="30px" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M13.768 11.646a.5.5 0 0 0 0 .708l3.182 3.182a1 1 0 0 1-1.414 1.414l-3.182-3.182a.5.5 0 0 0-.708 0L8.464 16.95a1 1 0 1 1-1.414-1.414l3.182-3.182a.5.5 0 0 0 0-.708L7.05 8.464A1 1 0 0 1 8.464 7.05l3.182 3.182a.5.5 0 0 0 .707 0l3.183-3.182a1 1 0 1 1 1.414 1.414l-3.182 3.182Z" fill="currentColor"></path></svg></div></div><div class="flex-col divide-y-[1px] divide-gray-10"><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-default"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="m3.161 16.367 3-3a2.015 2.015 0 0 1 .525-1.939l6.717-6.717a4.516 4.516 0 0 1 6.386 6.386l-7.07 7.07a1.516 1.516 0 0 1-1.716.302l-1.876 1.876c-.381.381-.898.595-1.437.595H5.703a2.031 2.031 0 0 1-1.436-.595L3.16 19.24a2.031 2.031 0 0 1 0-2.873Zm4.254-1.381-2.817 2.817 1.105 1.106H7.69l1.824-1.824-2.1-2.1Zm4.243 1.37 6.695-6.695a2.484 2.484 0 1 0-3.514-3.514l-6.695 6.695 3.514 3.514Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Highlight</p></div><div class="rtl:flex-row-reverse flex gap-1.5 w-full"><div class="no-scrollbar" style="position:relative;height:32px;width:184px;overflow:auto;-webkit-overflow-scrolling:touch;will-change:transform;direction:ltr"><div style="height:100%;width:0"></div></div></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><path fill-rule="evenodd" clip-rule="evenodd" d="M16 6.414V9h-1c-2.26 0-4.995.786-7.17 2.409-1.233.919-2.28 2.099-2.966 3.558 1.105-1.177 2.21-2.039 3.387-2.65C10.313 11.244 12.481 11 15 11h1v2.585L19.586 10 16 6.414Zm-2-1.81c0-1.114 1.346-1.672 2.134-.884l5.22 5.22a1.5 1.5 0 0 1 0 2.12l-5.22 5.22c-.783.784-2.134.237-2.134-.883v-2.38c-1.914.065-3.424.345-4.826 1.074-1.643.854-3.253 2.384-5.16 5.194-.58.853-2.042.52-2.01-.646.113-3.985 2.064-6.92 4.63-8.834C8.862 8.144 11.569 7.238 14 7.041V4.604Z" fill="currentColor"></path></svg></div><p class="text-text-light dark:text-text-dark text-15 font-aktiv-grotesk font-bold">Share</p></div><div class="rtl:flex-row-reverse flex gap-1.5 w-full"></div></div><div class="rtl:flex-row-reverse flex items-center p-[14px] justify-between"><div class="rtl:flex-row-reverse flex items-center gap-1 w-full hover:cursor-pointer"><div class="text-text-light dark:text-text-dark rtl:-scale-x-100"><svg width="24" height="24" viewBox="0 0 24 24" fill="none" xmlns="http://www.w3.org/2000/svg"><g fill="currentColor"><path clip-rule="evenodd" d="M16 4.531h-3c-1.472 0-2.371.005-3.021.092-.301.04-.466.09-.554.126-.072.03-.095.05-.11.066s-.036.038-.066.11a2.313 2.313 0 0 0-.126.554c-.087.65-.092 1.55-.092 3.021v3c0 1.472.005 2.371.092 3.021.04.301.09.466.126.554.03.072.05.095.066.11s.038.036.11.066c.088.036.253.086.554.126.65.087 1.55.092 3.021.092h3c1.472 0 2.371-.005 3.021-.092.301-.04.466-.09.554-.126.072-.03.095-.05.11-.066s.036-.038.066-.11c.036-.088.085-.253.126-.554.087-.65.092-1.55.092-3.021v-3c0-1.472-.005-2.371-.092-3.021a2.313 2.313 0 0 0-.126-.554c-.03-.072-.05-.095-.066-.11s-.038-.036-.11-.066a2.313 2.313 0 0 0-.554-.126c-.65-.087-1.55-.092-3.021-.092zM7.879 3.38C7 4.257 7 5.672 7 8.5v3c0 2.828 0 4.243.879 5.121s2.293.879 5.121.879h3c2.828 0 4.243 0 5.121-.879S22 14.328 22 11.5v-3c0-2.828 0-4.243-.879-5.121S18.828 2.5 16 2.5h-3c-2.828 0-4.243 0-5.121.879z" fill-rule="evenodd"></path><path d="M5 5.5v10a4 4 0 0 0 4 4h10c0 1-.887 2-2 2H9a6 6 0 0 1-6-6v-8c0-1 1-2 2-2z"></path></g></svg></div><p class="text-text-light dark:text-text-dark text-15 font-aktiv-grotesk font-bold">Copy</p></div><div class="rtl:flex-row-reverse flex gap-1.5 w-full"></div></div></div><div class="flex rtl:flex-row-reverse rounded-2 bg-canvas-secondary-light p-2 justify-between gap-2"><div class="w-[44px] h-[44px] contents"><img alt="None" loading="lazy" width="58" height="58" decoding="async" data-nimg="1" class="w-[44px] h-[44px]" style="color:transparent;width:44px;height:44px;max-width:auto" srcset="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=64&amp;q=75 1x, /_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75 2x" src="/_next/image?url=https%3A%2F%2Fimageproxy.youversionapi.com%2F58%2Fhttps%3A%2F%2Fweb-assets.youversion.com%2Fapp-icons%2Fen.png&amp;w=128&amp;q=75"/></div><p class="text-text-light dark:text-text-dark font-medium text-15 font-aktiv-grotesk rtl:text-end leading-[24px]">Want to have your highlights saved across all your devices? <a class="hover:cursor-pointer">Sign up or sign in</a></p></div></div></div><div class="ChapterContent_version-copyright__FlNOi"><div><p>Ateso Old Version Bible © United Bible Societies, 1961.</p></div><a rel="noreferrer" href="/versions/436?returnTo=PSA.18">Learn More About Ebaibuli</a></div>